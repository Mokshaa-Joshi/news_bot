Feb 21, 2025 05:37 pm

પાટણમાં શંકાસ્પદ ઘીની હેરાફેરીનો પર્દાફાશ

SOGએ ફરીવાર કર્યો ભેળસેળ યુક્ત ઘીનો પર્દાફાશ. રાજધાની ટ્રાવેલ્સમાં થતી હતી શંકાસ્પદ ઘીની હેરાફેરી. નકલી ઘીના 105 ડબ્બા ઝડપી 3.92 લાખનો જથ્થો સીઝ. ભેળસેળ યુક્ત ઘી પાટણથી બોમ્બે પહોંચાડવાનું હતું. શંકાસ્પદ ઘી મામલે SOGએ 7 વેપારીઓને નજરકેદ કર્યા. 

Feb 21, 2025 05:02 pm

અમરેલીમાં શિક્ષકના વિદાય સમારંભમાં ભાવવિભોર દ્રશ્યો

રાજુલામાં સંઘવી કન્યા વિદ્યાલયમાં વિદાય સમારંભ યોજાયો. શિક્ષક રુપલ રાવળના વિદાય સમારંભમાં દીકરીઓ રડી પડી. વિદ્યાર્થિનીઓએ યુનિફોર્મમાં સૂત્રો લખી લાગણીઓ વ્યક્ત કરી. ટીચર અમે તમને માતા-પિતાથી પણ વધુ પ્રેમ કરીએ છીએ. વિદ્યાર્થીઓએ વિદાય લઈ રહેલ શિક્ષકના .ટોગ્રાફ લીધા. 

Feb 21, 2025 04:36 pm

કચ્છ અકસ્માત મામલે CM ભૂપેન્દ્ર પટેલે દુખ વ્યક્ત કર્યુ

અકસ્માતની ઘટનામાં 5 લોકોના નિપજ્યા છે મોત. વાહન અકસ્માતની કરુણ ઘટનાથી હું વ્યથિત છું:CM. મૃતકોના આત્માને પરમાત્મા શાંતિ અર્પે:CM. મૃતકોના પરિવારજનો પ્રત્યે આત્મીય સંવેદના:CM. ઈજાગ્રસ્તોને ઝડપી સારવાર માટે તંત્ર કાર્યરત:CM. તેઓ ઝડપથી સાજા થાય તેવી ઈશ્વરને પ્રાર્થના:CM. 

Feb 21, 2025 04:04 pm

ઇન્દિરા ગાંધીના હત્યારાના ભત્રીજાને ન્યૂઝીલેન્ડમાં સજા

સતવંત સિંહના ભત્રીજા બલતેજ સિંહને 22 વર્ષની સજા. ઇન્દિરા ગાંધીની હત્યા સતવંત સિંહે કરી હતી. બલતેજ સિંહ હત્યારા સતવંત સિંહનો છે ભત્રીજો. 2023માં ડ્રગ કેસમાં ઝડપાયો હતો બલતેજ સિંહ. ન્યૂઝીલેન્ડના મનુકાઉમાં પોલીસે ડ્રગ કેસમાં ઝડપ્યો હતો. ડ્રગ કેસમાં બલતેજ સિંહને 22 વર્ષની કોર્ટે સજા ફટકારી. 

Feb 21, 2025 03:49 pm

ડ્યુઅલ ડિગ્રીનો સર્વાનુમતે ઠરાવ પસાર કરવામાં આવ્યો

ગુજરાત યુનિવર્સિટીમાં આજે એક્ઝિક્યુટિવ કાઉન્સિલની બેઠક મળી હતી.બેઠકમાં કેટલાક નિર્ણય કરવામાં આવ્યા છે,જેમાં યુનિવર્સિટી દ્વારા ડ્યુઅલ ડિગ્રીનો સર્વાનુમતે ઠરાવ પસાર કરવામાં આવ્યો છે. બી.એ.,બી.કોમ., બી.એસ.સી.,બી.બી.એ., બી.સી.એ. જેવા કોર્સ સાથે વિદ્યાર્થીઓ બીજી ડિગ્રીમાં એડમિશન લઈ શકશે.

Feb 21, 2025 03:48 pm

એફિલિએશન ફીમાં પણ નજીવો વધારો 

નવા શૈક્ષણિક વર્ષથી અમલમાં આવનાર ફી વધારા અનુસાર, વિવિધ અભ્યાસક્રમોમાં પ્રતિ સેમેસ્ટર અંદાજે ૧૮૦૦ થી ૨૨૫૦ રૂપિયાનો વધારો થશે. આ વધારો મુખ્યત્વે PhD, BBA, BCA, BSc, BCom અને BA જેવા અભ્યાસક્રમોમાં લાગુ થશે. યુનિવર્સિટી પ્રશાસનનું કહેવું છે કે છેલ્લા ઘણા વર્ષોથી ફીમાં કોઈ વધારો કરવામાં આવ્યો ન હતો અને વર્તમાન સમયમાં સંસ્થાના ખર્ચાઓને પહોંચી વળવા માટે આ મામૂલી વધારો અનિવાર્ય હતો.  તેઓએ એ પણ જણાવ્યું કે યુનિવર્સિટી દ્વારા કોલેજો પાસેથી લેવામાં આવતી એફિલિએશન ફીમાં પણ નજીવો વધારો કરવામાં આવ્યો છે.

Feb 21, 2025 03:48 pm

Gujarat Universityએ યુનિ. સંલગ્ન કોલેજોમાં વિવિધ કોર્સની ફીમાં વધારો કર્યો

ગુજરાત યુનિવર્સિટીમાં અભ્યાસ કરતા વિદ્યાર્થીઓ માટે મહત્વના સમાચાર સામે આવ્યા છે. યુનિવર્સિટીની એક્ઝિક્યુટીવ કમિટી દ્વારા લેવાયેલા નિર્ણય અનુસાર આગામી શૈક્ષણિક વર્ષ 2025-26 થી યુનિવર્સિટીના વિવિધ અભ્યાસક્રમોની ફીમાં વધારો કરવામાં આવશે. આ ફી વધારો વિવિધ ફેકલ્ટીના અંડર ગ્રેજ્યુએટ અને પોસ્ટ ગ્રેજ્યુએટ કોર્સોમાં લાગુ થશે, જેના કારણે વિદ્યાર્થીઓ પર નાણાકીય બોજ વધશે.

Feb 21, 2025 03:43 pm

શાળાના શિક્ષકો જોડાયા હતા

તેમણે વધુમાં જણાવ્યું હતું કે, ગત એક વર્ષમાં અમદાવાદ શહેરમાં રૂ. ૫.૯૦ લાખના ખર્ચે ૧૧૮ તેમજ અમદાવાદ ગ્રામ્ય વિસ્તારમાં રૂ. ૫.૫૫ લાખના ખર્ચે ૧૧૧ કન્ઝ્યુમર ક્લબ કાર્યાન્વિત થયા છે. કામગીરીની વિગતો આપતા મંત્રીશ્રીએ કહ્યું હતું કે, છેલ્લા એક વર્ષમાં અમદાવાદના કન્ઝ્યુમર ક્લબો દ્વારા ગત તા. ૧૫ માર્ચના રોજ વિશ્વ ગ્રાહક સુરક્ષા દિવસ તેમજ ગત તા. ૨૪ ડિસેમ્બરના રોજ રાષ્ટ્રીય ગ્રાહક દિવસ નિમિત્તે કુલ મળીને ૯૧૨ ગ્રાહક જાગૃતિ કાર્યક્રમો યોજાયા હતા. જેમાં કુલ ૪.૧૨ લાખથી વધુ વિદ્યાર્થીઓ અને શાળાના શિક્ષકો જોડાયા હતા.

Feb 21, 2025 03:42 pm

Gujarat Assembly 2025 : રાજયમાં કન્ઝયુમર કલબો દ્વારા 912 જાગૃતિ કાર્યક્રમો યોજાયા

અન્ન અને નાગરિક પુરવઠા મંત્રી  કુંવરજીભાઈ બાવળિયાએ વિધાનસભા ગૃહ ખાતે જણાવ્યું હતું કે, ગુજરાતના નાગરિકોમાં ગ્રાહક સુરક્ષા જેવી મહત્વપૂર્ણ બાબતે જાગરૂકતા કેળવવા રાજ્ય સરકારની સહાયથી વિવિધ શાળા-કોલેજોમાં કન્ઝ્યુમર ક્લબની સ્થાપના કરવામાં આવે છે.વિધાનસભા ગૃહ ખાતે ધારાસભ્ય કન્ઝ્યુમર ક્લબ અંગે પૂછાયેલા પ્રશ્નનો પ્રત્યુત્તર આપતા મંત્રી  કુંવરજીભાઈ બાવળિયાએ ઉમેર્યું હતું કે, શાળા-કોલેજના માધ્યમથી ગ્રાહક સુરક્ષા બાબતે વધુમાં વધુ પ્રચાર પ્રસાર થઈ શકે તે માટે અમદાવાદ શહેરમાં છેલ્લા એક વર્ષ દરમિયાન રૂ. ૧૧.૪૫ લાખના ખર્ચે કુલ ૨૨૯ કન્ઝ્યુમર ક્લબ કાર્યાન્વિત કરવામાં આવ્યા છે.

Feb 21, 2025 03:34 pm

દેશ- વિદેશના એચઆઈવી નિષ્ણાતો ઉપસ્થિત રહ્યા

ઉદ્ઘાટન સમારંભમાં એઇડ્સ સોસાયટી ઓફ ઇન્ડિયાના પૂર્વ પ્રેસિડેન્ટ ડૉ. ઇશ્વર ગિલાડાએ પ્રાસંગિક ઉદ્બોધન સાથે સૌનું શાબ્દિક સ્વાગત કર્યું હતું. ASICON 2025ના સહ-અધ્યક્ષ ડૉ. હર્ષ તોશનીવાલે આભાર વ્યક્ત કર્યો હતો.ASICON 2025 સંમેલનના ઉદ્ઘાટન પ્રસંગે અમદાવાદ શહેરનાં મેયર શ્રીમતી પ્રતિભા જૈન, એઇડ્સ સોસાયટી ઑફ ઇન્ડિયાના રાષ્ટ્રીય અધ્યક્ષ ડૉ. દિલીપ મથાઈ, એઇડ્સ સોસાયટી ઓફ ઇન્ડિયાના પૂર્વ પ્રેસિડેન્ટ ડૉ. ઇશ્વર ગિલાડા, ASICON 2025ના સહ-અધ્યક્ષ ડૉ. હર્ષ તોશનીવાલે સહિત દેશ- વિદેશના એચઆઈવી નિષ્ણાતો ઉપસ્થિત રહ્યા હતા.

Feb 21, 2025 03:34 pm

સંબંધિત વિવિધ વિષયો પર તબીબી વ્યાખ્યાનો અને સત્રો યોજાશે

દેશભરમાં છેલ્લાં ઘણાં વર્ષોથી એચઆઇવી એઈડ્સ નાબૂદી અને જાગૃતિ પ્રત્યે કરવામાં આવી રહેલી નોંધપાત્ર કામગીરીના લીધે આજે સમાજમાં માનસિકતા બદલાઈ છે.આજે એચઆઇવી એઈડ્સના દર્દીઓ સમાજમાં સ્વમાનભેર જીવન જીવી શકે છે, એમ તેમણે ઉમેર્યું હતું.અત્રે ઉલ્લેખનીય છે કે, ASICON 2025 સંમેલનમાં દેશભરમાંથી ઘણા  એચઆઇવી(HIV) ક્લિનિકલ કેર નિષ્ણાતો અને સંશોધકો ભાગ લઈ રહ્યા છે. દક્ષિણ આફ્રિકા, ઈંગ્લેન્ડ, ઈટાલી, જર્મની, કેન્યા વગેરે જેવા દેશોના એચઆઈવી નિષ્ણાતો પણ આ કોન્ફરન્સમાં ભાગ લઈ રહ્યા છે.ત્રણ દિવસીય સંમેલનમાં એચઆઇવી (HIV) સંબંધિત વિવિધ વિષયો પર તબીબી વ્યાખ્યાનો અને સત્રો યોજાશે.

Feb 21, 2025 03:34 pm

જીવનરક્ષક દવાઓને મૂળભૂત કસ્ટમ ડ્યુટીમાંથી મુક્તિ આપવામાં આવી

મુખ્યમંત્રીએ જણાવ્યું હતું કે,અત્યારે ગુજરાતમાં સરેરાશ આયુષ્ય 70 વર્ષ જેટલું છે, જેને 2047 સુધીમાં 84 વર્ષ જેટલું કરવાનો લક્ષ્યાંક વિકસિત ગુજરાત રોડમેપમાં રાખવામાં આવ્યો છે.મુખ્યમંત્રીએ વધુમાં જણાવ્યું હતું કે, વડાપ્રધાન નરેન્દ્રભાઈ મોદીના નેતૃત્વમાં 'સર્વે સન્તુ નિરામયા'ની ભાવના સાથે નાગરિકોને શ્રેષ્ઠ આરોગ્ય સેવાઓ મળી રહે તે માટે અનેકવિધ આયોજનો હાથ ધરવામાં આવ્યા છે.વડાપ્રધાને ટીબી, એઈડ્સ અને કેન્સર જેવી ગંભીર બીમારીઓ સામે લડવા માટે સૌને મિશન મોડ પર કામ કરવા પ્રેરિત કર્યા છે. આ વર્ષના કેન્દ્રીય બજેટમાં અસાધારણ બીમારીઓની સારવારમાં ઉપયોગી 36 જેટલી જીવનરક્ષક દવાઓને મૂળભૂત કસ્ટમ ડ્યુટીમાંથી મુક્તિ આપવામાં આવી છે, એવું તેમણે ઉમેર્યું હતું.


Feb 21, 2025 03:33 pm

એફિશિયન્ટ નેટવર્ક ગુજરાતમાં છે

મુખ્યમંત્રીએ વધુમાં જણાવ્યું હતું કે, રાજ્યના  આ વર્ષના બજેટમાં લોકોની સ્વાસ્થ્ય સુખાકારી સુનિશ્ચિત કરવા અને આરોગ્ય માળખાને વધુ મજબૂત કરવાના ધ્યેય સાથે આરોગ્ય બજેટમાં 16%ના વધારા સાથે 23,385 કરોડની જોગવાઈ કરવામાં આવી છે.વડાપ્રધાનના  માર્ગદર્શનમાં 'હોલિસ્ટિક હેલ્થકેર'ની પ્રણાલિને આત્મસાત્ કરતાં રાજ્યમાં ખૂણેખૂણા સુધી, છેવાડાના ગામો સુધી અને સામાન્યમાં સામાન્ય માનવીને પણ સરળતાથી આરોગ્ય સેવાઓ મળી રહે તેવી સુવિધાઓ વિકસાવવામાં આવી છે.રાજ્યમાં પેટા આરોગ્ય કેન્દ્રોથી લઈને આધુનિક સુપર સ્પેશિયાલિટી હોસ્પિટલો સહિત 11,000થી વધુ સ્વાસ્થ્ય કેન્દ્રોનું એક્ટિવ અને એફિશિયન્ટ નેટવર્ક ગુજરાતમાં છે, એમ તેમણે ઉમેર્યું હતું.

Feb 21, 2025 03:33 pm

CM Bhupendra Patelએ એચઆઇવી તબીબી નિષ્ણાતોના રાષ્ટ્રીય સંમેલન- ASICON 2025નો પ્રારંભ કરાવ્યો

ગુજરાતમાં પ્રથમ વખત યોજાઈ રહેલા આ સંમેલનના ઉદ્ઘાટન પ્રસંગે મુખ્યમંત્રી ભૂપેન્દ્ર પટેલે સૌને માતૃભાષા દિવસની શુભકામનાઓ પાઠવી હતી. એઈડ્સ નાબૂદીના પ્રયાસો અને ASICON સંમેલન વિશે વાત કરતા મુખ્યમંત્રીશ્રીએ જણાવ્યું હતું કે, દેશમાં એઈડ્સ નાબૂદીના પ્રયાસોમાં ગુજરાત અગ્રેસર છે.ASICON 2025 જેવા કાર્યક્રમો આ પ્રયાસોને વધુ વેગવાન બનાવશે. ગુણવત્તાયુક્ત આરોગ્ય સંભાળ અને આરોગ્ય સેવાઓની વ્યાપક ઉપલબ્ધતા થકી ટકાઉ વિકાસ લક્ષ્યાંકો અનુસાર વર્ષ 2030 સુધીમાં એઈડ્સમુક્ત ભારતના સંકલ્પને સાકાર કરવા માટે પણ આ કોન્ફરન્સ માર્ગદર્શક અને દિશાસૂચક સાબિત થશે, એવું તેમણે ઉમેર્યું હતું.

Feb 21, 2025 03:20 pm

૨૪,૩૮૪ ખેડૂતોને દિવસે વીજળી આપવામાં આવી

આ પ્રકારે દિવસે વીજળી આપવાથી આવનારા વધારાના વીજલોડને ધ્યાનમાં રાખીને રાજ્ય સરકાર દ્વારા અંદાજપત્રમાં GETCOના પ્રવહન માળખાના અપગ્રેડેશન માટે કુલ રૂ. ૮૮૧૦ કરોડની ફાળવણી કરવામાં આવી છે અને તે પ્રમાણે કામગીરી પણ હાથ ધરવામાં આવી છે. જે અંતર્ગત ડિસેમ્બર-૨૦૨૪ સુધીમાં કુલ રૂ.૩૮૫૯ કરોડના ખર્ચે ૩૬૪૯ સર્કિટ કિ.મી. વીજરેષાઓ તથા ૩૩ નવાં વીજ સબસ્ટેશનોની કામગીરી પૂર્ણ કરવામાં આવી છે.જે અંતર્ગત પાટણ જિલ્લાના ખેડૂતોને દિવસે વીજળી આપવા માટે કુલ રૂ. ૧૩.૬૬ કરોડ રૂપિયાના ખર્ચે ૬૬ કેવીની ૨૬.૧૫ સર્કિટ કિ.મી. નવીન વીજલાઇનની કામગીરી કરવામાં આવી છે તેમજ જિલ્લાના ૨૪,૩૮૪ ખેડૂતોને દિવસે વીજળી આપવામાં આવી છે તેમ મંત્રીશ્રીએ જણાવ્યું હતું.

Feb 21, 2025 03:20 pm

મોટાભાગના ખેડૂતોને દિવસે વીજળી પૂરી પાડવામાં આવે છે

રાજ્યમાં ખેતીવાડી વીજ વપરાશમાં ઉત્તરોત્તર વધારા અંગેની માહિતી આપતાં મંત્રીશ્રીએ કહ્યું કે, વર્ષ ૨૦૨૧-૨૨માં ૨૩૮૮ કરોડ યુનિટ, વર્ષ ૨૦૨૨-૨૩ દરમિયાન ૨૫૯૯ કરોડ યુનિટ, વર્ષ ૨૦૨૩-૨૪માં ૨૬૩૦ કરોડ યુનિટ તેમજ વર્ષ ૨૦૨૪-૨૫માં જાન્યુઆરી-૨૦૨૫ સુધીમાં ૨૦૧૬ કરોડ યુનિટ વીજ વપરાશ થયો છે. જ્યારે જાન્યુઆરી-૨૦૨૫માં મહત્તમ વીજમાગ ૧૦,૧૦૭ મેગાવોટ નોંધાઈ છે. આમ છતાં, મોટાભાગના ખેડૂતોને દિવસે વીજળી પૂરી પાડવામાં આવે છે.

Feb 21, 2025 03:19 pm

ઊર્જાસ્રોતોના ઉપયોગ પર ભાર આપવામાં આવી રહ્યો છે

ઊર્જા મંત્રીએ જણાવ્યું કે ખેડૂતોને રાત્રિના સમયે વીજ પુરવઠો આપવાના કારણે જાનવરોનો ભય, શિયાળાની કડકડતી ઠંડી અને રાત ઉજાગરામાંથી રાહત આપવા માટે રાજ્ય સરકારે નક્કર પગલાં તરીકે 'કિસાન સૂર્યોદય યોજના' અમલમાં મૂકી છે. જેના પરિણામે ખેડૂતોને દિવસે વીજળી મળતી થઈ છે અને તેનો ફાયદો ખેડૂતોને સામાજિક અને કુટુંબજીવનમાં પણ થયો છે.વધુમાં, આ માટે રાજ્યની વીજ માંગને પહોંચી વળવા અને ભવિષ્યની પેઢીને પ્રદૂષણમુક્ત વાતાવરણ આપવા માટે રાજ્ય સરકાર દ્વારા કોલસો,લિગ્નાઇટ જેવા પરંપરાગત ઊર્જા સ્રોતોના સ્થાને સૌર ઊર્જા, પવન ઊર્જા જેવા બિનપરંપરાગત ઊર્જાસ્રોતોના ઉપયોગ પર ભાર આપવામાં આવી રહ્યો છે.

Feb 21, 2025 03:19 pm

Gujarat Assembly 2025 : રાજયના ગામડાના 16,717 ખેડૂતોને દિવસે મળે છે વિજળી

વિધાનસભાના બજેટ સત્રમાં રાજ્યના ખેડૂતોને દિવસે વીજળી મળવા અંગેના પ્રશ્નનો પ્રત્યુત્તર આપતાં ઊર્જા મંત્રી કનુભાઈ દેસાઈએ જણાવ્યું કે રાજ્યનાં કુલ ૩૩ જિલ્લાના ૧૮,૨૨૫ પૈકી ૧૭,૨૨૭ ગામોમાં ખેતીવાડી વીજજોડાણ અપાયેલાં છે. જેમાંથી ૧૬,૭૧૭ એટલે કે આશરે ૯૭ ટકા ગામોને દિવસે વીજળી મળતી થઈ છે. જ્યારે બાકી રહેલા ત્રણ ટકા વિસ્તારોમાં આ કામગીરી  પૂર્ણ કરવા જમીન અને કાયદાકીય પ્રશ્નોનું સત્વરે નિરાકરણ લાવવાના પ્રયાસો રાજ્ય સરકાર દ્વારા કરવામાં આવી રહ્યા છે.

Feb 21, 2025 03:04 pm

રેગ્યુલર સર્વિસ ઉપરાંત વધારાની 250 જેટલી ટ્રીપો દોડાવાશે

રાજ્યમાં અગામી તારીખ તા-૨૭/૦૨/૨૦૨૫ થી તા-૧૦/૦૩/૨૦૨૫ દરમિયાન આયોજિત થનાર ધોરણ ૧૦ અને ૧૨ ની બોર્ડ પરીક્ષા સંદર્ભે એસ.ટી.નિગમ દ્વારા વિદ્યાર્થીઓ માટે જરૂરિયાત મુજબ વધારાની બસ સુવિધાનું આયોજન કરવામાં આવ્યું છે.જેમાં એસ.ટી.નિગમ દ્વારા દર વર્ષની જેમ વિદ્યાર્થીઓની જરૂરિયાત પ્રમાણે હાલની રેગ્યુલર સર્વિસો ઉપરાંત વધારાની ૨૫૦ જેટલી ટ્રીપો ચલાવવાનું આયોજન છે.હાલમાં જે - તે જિલ્લા વહીવટીતંત્ર તરફથી ૮૫ જેટલી એક્સ્ટ્રા બસો સંચાલિત કરવાની માંગણી મળેલ છે. હજુ પણ માંગણી મળેથી તે મુજબ વધારાની બસો ચલાવવામાં આવશે.એસ.ટી.નિગમ દ્વારા વિદ્યાર્થીઓને પરીક્ષા દરમિયાન કોઈ તકલીફ ન પડે તે માટે તમામ જિલ્લા લેવલના વિભાગોને પરીક્ષાર્થીઓને અગ્રીમતા આપી એક્સ્ટ્રા બસો ચલાવવા અને સમયસર બસો ચલાવવા તાકીદેની સૂચનો પ્રસિદ્ધ કરેલ છે.

Feb 21, 2025 02:54 pm

કાયદામાં દંડની જોગવાઈ કરાઈ

અત્રે ઉલ્લેખનીય છે કે,  ધ ગુજરાત ક્લિનિકલ એસ્ટાબ્લિસમેન્ટ એક્ટ-૨૦૨૧ તા.૧૩/૯/૨૦૨૨ થી રાજયમાં અમલમાં આવેલ છે. આ કાયદા હેઠળના નિયમો તા.૨૬/૯/૨૦૨૨ થી અમલમાં આવેલ છે.કાયદા હેઠળના સુધારા નિયમો એટલે કે તબીબી સંસ્થાઓ માટેના સ્ટાન્ડર્ડસ તા.૧૩/૩/૨૦૨૪ થી અમલમાં આવ્યા છે.કાયદાની જોગવાઇઓના ઉલ્લંઘન બદલ  દંડાત્મક જોગવાઇઓ છે. જે પ્રમાણે કાયદા કે નિયમોની કોઇ જોગવાઇના ભંગના કિસ્સામાં રજીસ્ટ્રેશનને રદ્દ કરવાની તેમજ   રૂ. ૧૦ હજાર થી રૂ. ૧ લાખ સુધીના દંડની જોગવાઇ , રજીસ્ટ્રેશન વગર ક્લિનિક ચલાવવાના કિસ્સામાં રૂ. ૨૫ હજાર થી લઇ રૂ. ૧ લાખ સુધીના દંડની જોગવાઇ અને અધિકૃત વ્યક્તિ / ઓથોરીટીના નિર્દેશોનું પાલન ન કરવાના / માહિતી આપવાના ઇન્કાર કરવા વિગેરે કિસ્સામાં રૂ. ૫ લાખ સુધીના દંડની જોગવાઇ છે. 

Feb 21, 2025 02:54 pm

આ વિધેયકને સર્વાનુમત્તે પસાર કરવામાં આવ્યું

રાજ્ય કાઉન્સિલમાં નામનિયુક્ત સભ્યના હોદ્દાની મુદ્દત ત્રણ વર્ષની અને વધુ એક મુદત માટે પુનઃ નામનિયુક્તિ માટે પાત્રતા નક્કી કરવામાં આવી છે.જિલ્લા રજીસ્ટ્રેશન સત્તામંડળના સભ્ય સચિવ અને નામાંકિત સભ્યોમાં સુધારો કરવામાં આવ્યો તેમજ નામનિયુક્ત સભ્યની હોદ્દાની મુદ્દત ત્રણ વર્ષની અને વધુ એક મુદત માટે પુનઃ નામનિયુક્તિ માટે પાત્રતા નક્કી કરવામાં આવી છે.આ સુધારા વિધેયક સંદર્ભે ગૃહના વિવિધ સભ્યોએ વિગતવાર ચર્ચા કરી હતી અને ચર્ચાના અંતે આ વિધેયકને સર્વાનુમત્તે પસાર કરવામાં આવ્યું હતું.

Feb 21, 2025 02:54 pm

માન્યતાપ્રાપ્ત ચિકિત્સા પદ્ધતિની વ્યાખ્યામાંથી બાકાત કરાઇ

આ સુધારા વિધેયકની અન્ય મહત્વની જોગવાઈઓ વિશેની વિગતો ગૃહ સમક્ષ રજુ કરતા મંત્રી એ કહ્યું હતું કે, નિયમનકારી માળખાને ધ્યાનમાં રાખીને “યોગ અને નેચરોપથી (નિસર્ગોપચાર પદ્ધતિ)”ને માન્યતાપ્રાપ્ત ચિકિત્સા પદ્ધતિની વ્યાખ્યામાંથી બાકાત કરાઇ છે.જિલ્લા રજિસ્ટ્રેશન સત્તામંડળના આદેશો સામેની અપીલ સાંભળવા માટે રાજ્ય કાઉન્સિલને તેના સભ્યો પૈકી કોઈ એક વ્યક્તિને નિયુક્ત કરવાની સત્તા આપવામાં આવી છે.ચિકિત્સા સંસ્થા માટેની રાજ્ય કાઉન્સિલમાં ડેન્ટલ, હોમિયોપથી અને આયુર્વેદ ચિકિત્સા પદ્ધતિ માટે જે તે ચિકિત્સા પદ્ધતિની કાઉન્સિલ કે બોર્ડના એક એક સભ્યની નિમણુંક માટે જોગવાઈ કરી તે ચિકિત્સા પદ્ધતિની સંસ્થાઓનું પ્રતિનિધિત્વ પૂરું પાડવામાં આવ્યું છે.


Feb 21, 2025 02:53 pm

આ એકટ સમગ્ર રાજયમાં અમલમાં મૂકેલ છે

આરોગ્ય મંત્રી ઋષિકેશ પટેલે આ સુધારા વિધેયકના મુખ્ય ઉદ્દેશ અને જોગવાઈઓ સંદર્ભે જણાવ્યું હતું કે, રાજ્યમાં નાના ક્લિનીક થી લઇ મોટી મલ્ટીસ્પેશ્યાલિટી હોસ્પિટલ , લેબોરેટરી અને ઇમેજીંગ સેન્ટર્સ સહિતની તમામ આરોગ્ય સંસ્થાઓ ,તેમજ આ સંસ્થાઓમાં કામ કરતા મેડિકલ અને પેરામેડિકલ સ્ટાફની વિગતો , તેમાં ઉપલ્બધ બેડ, ICU, ઇમરજન્સી સેવાઓ વિગેરેની સચોટ માહિતી મળી રહે તે ઉદ્દેશથી રાજય સરકારે તા.૧૩/૯/૨૦૨૨ ના રોજ જાહેરનામું પ્રસિધ્ધ કરીને "ધ ગુજરાત ક્લિનિકલ એસ્ટાબ્લિસમેન્ટ (રજીસ્ટ્રેશન એન્ડ રેગ્યુલેશન) એક્ટ-૨૦૨૧  સમગ્ર રાજયમાં અમલમાં મૂકેલ છે. 

Feb 21, 2025 02:53 pm

સુધારા વિધેયકના મુખ્ય અંશો 

01-જિલ્લા રજિસ્ટ્રેશન સત્તામંડળના આદેશો સામેની અપીલ સાંભળવા માટે રાજ્ય કાઉન્સિલને તેના સભ્યો પૈકી કોઈ એક વ્યક્તિને નિયુક્ત કરવાની સત્તા આપવામાં આવી

02-નિયમનકારી માળખાને ધ્યાનમાં રાખીને “યોગ અને નેચરોપથી (નિસર્ગોપચાર પદ્ધતિ)”ને માન્યતાપ્રાપ્ત ચિકિત્સા પદ્ધતિની વ્યાખ્યામાંથી બાકાત કરાઇ

03-ચિકિત્સા સંસ્થા માટેની રાજ્ય કાઉન્સિલમાં ડેન્ટલ, હોમિયોપથી અને આયુર્વેદ ચિકિત્સા પદ્ધતિ માટે જે તે ચિકિત્સા પદ્ધતિની કાઉન્સિલ કે બોર્ડના એક એક સભ્યની નિમણુંક માટે જોગવાઈ કરી તે ચિકિત્સા પદ્ધતિની સંસ્થાઓનું પ્રતિનિધિત્વ પૂરું પાડવામાં આવ્યું

04-રાજ્ય કાઉન્સિલમાં નામનિયુક્ત સભ્યના હોદ્દાની મુદ્દત ત્રણ વર્ષની અને વધુ એક મુદત માટે પુનઃ નામનિયુક્તિ માટે પાત્રતા નક્કી કરાઇ

05-જિલ્લા રજીસ્ટ્રેશન સત્તામંડળના સભ્ય સચિવ અને નામાંકિત સભ્યોમાં સુધારો કરવામાં આવ્યો તેમજ નામનિયુક્ત સભ્યની હોદ્દાની મુદ્દત ત્રણ વર્ષની અને વધુ એક મુદત માટે પુનઃ નામનિયુક્તિ માટે પાત્રતા નક્કી કરવામાં આવી

Feb 21, 2025 02:53 pm

અગાઉ તા. ૧૨-૦૩-૨૦૨૫ સુધી રજીસ્ટ્રેશન કરાવવાનું હતું

આરોગ્ય સંસ્થાઓને રાજ્ય આરોગ્ય વિભાગ દ્વારા  કામચલાઉ નોંધણી આપવા કે રીન્યુ કરવા માટે સમય  દોઢ વર્ષ એટલે કે તા. ૧૨-૦૯-૨૦૨૬ સુધી કરાયો છે.અત્યાર સુધીમાં રાજ્યને પ્રોવિઝનલ રજીસ્ટ્રેશન માટે ૨૭ હજાર જેટલી અરજીઓ મળી જેમાંથી ૨૦ હજાર જેટલી સંસ્થાઓનું સફળ રજીસ્ટ્રેશન પૂર્ણ,રાજ્યમાં નાના ક્લિનીક થી લઇ મોટી મલ્ટીસ્પેશ્યાલિટી હોસ્પિટલ , લેબોરેટરી અને ઇમેજીંગ સેન્ટર્સ સહિતની તમામ આરોગ્ય સંસ્થાઓની ડિજીટલી રજીસ્ટ્રી પ્રજાલક્ષી પોલિસી બનાવવા અને આપત્તિ સમયે કારગત સાબિત થશે આ કાયદા હેઠળ રાજ્યની હોસ્પિટલ, પ્રસુતિગૃહ, નર્સિંગ હોમ, ડીસ્પેન્સરી, કલીનીક, સેનીટોરીયમ, ઉપરાંત લેબોરેટરી, તબીબી સાધનોની મદદથી જ્યાં પેથોલોજીકલ, બેકટેરીયોલોજીકલ, જીનેટીક, રેડીયોલોજીકલ, કેમીકલ, બાયોલોજીકલ તપાસ અથવા તપાસ વિષયક સેવાઓ આપવામા આવતી હોય તેવી સંસ્થાઓએ ફરજીયાત રજીસ્ટ્રેશન કરવાનું રહે છે :-  આરોગ્ય મંત્રી શ્રી ઋષિકેશ પટેલ

Feb 21, 2025 02:53 pm

Gujarat Assembly 2025 : ધ ગુજરાત ક્લિનિકલ એસ્ટાબ્લિસમેન્ટ સુધારા વિધેયક -૨૦૨૫" સર્વાનુમત્તે પસાર

આરોગ્ય મંત્રી ઋષિકેશ પટેલે ગુજરાત વિધાનસભા ગૃહમાં રજુ કરેલ "ધ ગુજરાત ક્લિનિકલ એસ્ટાબ્લિસમેન્ટ (રજીસ્ટ્રેશન એન્ડ રેગ્યુલેશન) સુધારા વિધેયક -૨૦૨૫" સર્વાનુમત્તે પસાર થયું છે.ધ ગુજરાત ક્લિનિકલ એસ્ટાબ્લિસમેન્ટ (રજીસ્ટ્રેશન એન્ડ રેગ્યુલેશન) સુધારા વિધેયક -૨૦૨૫ હેઠળ રાજ્યની આરોગ્ય સંસ્થાઓને કામચલાઉ રજીસ્ટ્રેશન માટેની અરજી કરવાનો સમય છ માસ એટલે કે તા. ૧૨-૦૯-૨૦૨૫ સુધી વધારવામાં આવ્યો

Feb 21, 2025 02:41 pm

ઉકાળેલુ પાણી પીવુ જોઈએ

વાતાવરણને કારણે પણ વાઇરલ ઇન્ફેક્શન સહિત પાણીજન્ય અને મચ્છરજન્ય રોગનો ખતરો વધી જાય છે તેવામાં બાળકોનું ખાસ ધ્યાન રાખવું ખૂબ જ આવશ્યક છે અને પાણીજન્ય રોગથી બચવા માટે ઓછામાં ઓછી 20 મિનિટ જેટલું પાણી ઉકાળીને ઠંડું પાડીને ગાળીને પીવું જોઈએ.ચોમાસાની સિઝનમાં પાણીજન્ય અને મચ્છરજન્ય રોગચાળો ફેલાય છે અને આ વર્ષે વરસાદ હજું પણ સતત પડી રહ્યો છે જેના કારણે અમદાવાદ શહેરમાં રોગચાળો વકરી રહ્યો છે. શહેરના ખાનગી દવાખાનાઓ અને સરકારી દવાખાનાઓ દર્દીઓથી ઉભરાઇ રહ્યા છે.


Feb 21, 2025 02:41 pm

મચ્છરનું ઉત્પાદન વધ્યું !

ચોખ્ખા પાણીમાં એડિસ મચ્છર ઈંડા મુકે છે. જેમાંથી પ્રથમ પોરા ત્યાર બાદ પ્યુપા તેમજ પુખ્ત મચ્છર બને છે. આમ ઈંડામાંથી પુખ્ત મચ્છર બનતા 7થી 10 દિવસનો સમય લાગે છે. મચ્છરનું જીવનચક્ર ટુંકુ હોય છે અને પુનઃ ઉત્પત્તિ ઝડપી હોવાથી તેનો ફેલાવો થોડા સમયમાં ખૂબ ઝડપથી થાય છે. ખાસ કરીને શહેરી વિસ્તારોમાં લોકોમાં સાફસફાઈના અભાવ, પોતાના સ્વાાસ્થય પ્રત્યેં બેદરકારી અને માનવીય બેદરકારીથી સહેલાઈથી મચ્છરને પ્રજનન માટે મળી રહેતા ચોખ્ખા પાણીના પાત્રોને કારણે મચ્છરની ઉત્‍૫તિ વધી જાય છે.

Feb 21, 2025 02:41 pm

આરોગ્ય વિભાગની 11 ટીમ લાગી કામે

આણંદના પેટલાદના ધર્મજ ગામે પાણીજન્ય રોગચાળો ફેલાયો છે જેના કારણે આરોગ્ય વિભાગના ઉચ્ચ અધિકારીઓ ઘટના સ્થળે દોડી આવ્યા છે,અધિકારીઓએ રોગચાળાનો ભોગ બનેલા દર્દી અને વિસ્તારની મુલાકાત લીધી છે અને આરોગ્ય વિભાગની અલગ-અલગ ટીમો કામ કરી રહી છે.તો બીજી તરફ તાલુકા પંચાયત દ્વારા પાણીની લીકેજ પાઈપનું રીપેરીંગની કામ હાથ ધરવામાં આવ્યું છે.


Feb 21, 2025 02:40 pm

આણંદના પેટલાદના ધર્મજ ગામે પાણીજન્ય રોગચાળો ફેલાયો, કમળાના 21 કેસ નોંધાયા

આણંદના પેટલાદના ધર્મજ ગામે પાણી જન્ય રોગચાળો ફેલાયો છે,કમળાના કેસો નોંધાતા આરોગ્ય તંત્ર હરકતમાં આવ્યું છે અને ઘરે જઈને લોકોના સ્વાસ્થયની તપાસ કરી રહ્યું છે,ગામના વિવિધ વિસ્તારમાં કમળાના 21 કેસ નોંધાયા છે.ગાંધી ચોક, હરીજન વાસ, ચામુંડા વિસ્તાર,ભવાનીપુરા શહીત વિવિધ વિસ્તારમાં કમળાના કેસ નોંધાયા છે,આરોગ્ય વિભાગના ઉચ્ચ અધિકારીઓ ગામમાં દોડી આવ્યા છે અને તપાસ કરી રહ્યાં છે.

Feb 21, 2025 02:12 pm

બીપીએલ કાર્ડધારકો માટે ફિક્સ્ડ ચાર્જ રૂ. ૫

આ ઘટાડાથી વર્ષ-૨૦૨૪ દરમિયાન જુનાગઢ જિલ્લાના ૪,૩૯,૯૧૭ વીજગ્રાહકોને કુલ રૂ. ૧૬.૬૮ કરોડની રાહત આપવામાં આવી હોવાનું મંત્રીશ્રીએ જણાવ્યું હતું.આ જ પ્રકારે, રાજ્યના બીપીએલ કાર્ડ ધારકોને વીજબિલના દરોમાં અપાતી રાહત અંગે ઊર્જા મંત્રીએ જણાવ્યું કે અન્ય રહેણાંક વિસ્તારોના વીજ ગ્રાહકોની સરખામણીએ બીપીએલ કાર્ડધારકો માટે વીજદરો ઓછા હોય છે. જે મુજબ રહેણાંક વિસ્તારના ગ્રાહકો માટે ફિક્સ્ડ ચાર્જ રૂ. ૧૫/-થી ૭૦/- છે, જ્યારે બીપીએલ કાર્ડધારકો માટે ફિક્સ્ડ ચાર્જ રૂ. ૫/- છે. આ જ પ્રાકારે ગ્રામ્ય વિસ્તારોમાં પ્રથમ ૫૦ યુનિટદીઠ ચાર્જ રૂ. ૨.૬૫, જ્યારે શહેરી વિસ્તારોમાં પ્રથમ ૫૦ યુનિટના રૂ. ૩.૦૫ની સરખામણીએ બીપીએલ કાર્ડધારકો માટે પ્રથમ ૫૦ યુનિટ દીઠ રૂ. ૧.૫૦ લેખે વીજ ચાર્જ આકારવામાં આવે છે.વધુમાં, મંત્રીએ જણાવ્યું કે જ્યોતિગ્રામ યોજનાનો લાભ મેળવતાં દરિયાકાંઠાના વિસ્તારોમાં કેબલિંગના કામનું નવીનીકરણ કરવાનું પણ આયોજન છે, જેના માટે નાણાકીય અંદાજપત્રમાં પણ આયોજન કરવામાં આવ્યું છે તેમ તેમણે ઉમેર્યું હતું.

 

Feb 21, 2025 02:12 pm

વીજ દરોમાં ઘટાડો કરવામાં આવ્યો

મંત્રીએ જણાવ્યું કે ગુજરાત સમગ્ર દેશમાં રિન્યૂએબલ એનર્જી ક્ષેત્રે સોલાર અને વિન્ડ એનર્જીમાં અગ્રસ્થાને છે. છેલ્લાં ત્રણ વર્ષમાં રાજ્યની કુલ રિન્યૂએબલ ઊર્જા  ઉત્પાદન ક્ષમતા ૧૫,૪૦૦ મેગાવોટથી વધીને ૩૨,૩૦૦ મેગાવોટ કરવામાં આવી છે.મંત્રીએ ઉમેર્યું કે વર્ષ ૨૦૨૪-૨૫ દરમિયાન બે વખત વીજ દરોમાં ઘટાડો કરવામાં આવ્યો છે. તા. ૧-૧-૨૦૨૪ની અસરથી યુનિટદીઠ ૫૦ પૈસા, જ્યારે તા. ૧-૧૦-૨૦૨૪થી ૪૦ પૈસા એમ બે વખત ઘટાડો કરવામાં આવતાં વર્ષ-૨૦૨૪માં વીજગ્રાહકોને કુલ રૂ. ૨૦૦૪ કરોડની સરેરાશ રાહત આપવામાં આવી છે. વીજ નિયમન પંચ દ્વારા આગામી સમીક્ષા ન થાય ત્યાં સુધી રાજ્યના ૧ કરોડ ૫૦ લાખ વીજગ્રાહકો માટે આ ઘટાડો લાગુ રાખવામાં આવશે, તેમ મંત્રીએ ઉમેર્યું હતું.

Feb 21, 2025 02:12 pm

વીજ નિયમન પંચ દ્વારા દર ત્રણ મહિને રાજ્યમાં જે પ્રમાણમાં વીજ ઉત્પાદન થાય 

રાજ્ય વિધાનસભાના બજેટ સત્રમાં રાજ્યના ગ્રાહકોને  અપાયેલી વીજરાહત અંગેના પ્રશ્નના પ્રત્યુત્તરમાં ઊર્જા મંત્રી શ્રી કનુભાઈ દેસાઈએ જણાવ્યું હતું કે, વર્ષ-૨૦૨૪ દરમિયાન રાજ્યમાં બે વખત વીજદરોમાં ઘટાડો કરવામાં આવતાં કુલ સરેરાશ રૂ. ૨૦૦૪ કરોડની રાહત આપવામાં આવી છે.આ અંગેની વિગતો આપતાં ઊર્જા મંત્રીએ જણાવ્યું કે વીજ નિયમન પંચ દ્વારા દર ત્રણ મહિને રાજ્યમાં જે પ્રમાણમાં વીજ ઉત્પાદન થાય, તેની સામે થયેલા ખર્ચની ગણતરી કરીને તે મુજબ ફ્યૂઅલ ચાર્જ નિયત કરવામાં આવે છે. 

Feb 21, 2025 02:03 pm

બન્ને દિશામાં ઉભી રહેશે ટ્રેન

ભાવનગર ડિવિઝનના સિનીયર ડીસીએમ માશૂક અહમદના જણાવ્યા મુજબ અમરેલીથી જૂનાગઢ જતી અમરેલી-જૂનાગઢ મેળા સ્પેશિયલ ટ્રેન (09531) અમરેલીથી 08:50 વાગ્યે ઉપડશે અને 12:35 વાગ્યે જૂનાગઢ પહોંચશે.  તેવી જ રીતે જૂનાગઢથી અમરેલી જતી જૂનાગઢ-અમરેલી મેળા સ્પેશિયલ ટ્રેન (09532) જૂનાગઢથી 1.00 વાગ્યે ઉપડશે અને 5.10 વાગ્યે અમરેલી પહોંચશે.આ ટ્રેન અમરેલી પરા, ચલાલા, ધારી જં., ભાડેર, જેતલવડ, વિસાવદર, જુની ચાવંડ, બિલખા અને તોરણીયા સ્ટેશને બંને દિશામાં ઉભી રહેશે.


Feb 21, 2025 01:58 pm

અમરેલી-જૂનાગઢ વચ્ચે દોડાવાશે મહાશિવરાત્રી મેળા સ્પેશિયલ ટ્રેન 

22મી ફેબ્રુઆરીથી 27મી ફેબ્રુઆરી દરમિયાન અમરેલી-જૂનાગઢ વચ્ચે દોડશે “મહાશિવરાત્રી મેળા સ્પેશિયલ” ટ્રેન દોડશે,જૂનાગઢમાં યોજાનારા "મહાશિવરાત્રી મેળા" માટે પશ્ચિમ રેલવે દ્વારા યાત્રિયોની સુવિધા માટે 22.02.2025 થી 27.02.2025 સુધી મીટરગેજ સેક્શનમાં અમરેલી અને જૂનાગઢ સ્ટેશનો વચ્ચે "મહાશિવરાત્રી મેળા સ્પેશિયલ" ટ્રેન ચલાવવાનો નિર્ણય લેવામાં આવ્યો છે. 

Feb 21, 2025 01:41 pm

જૂથ સુધારણા યોજના

મંત્રીએ પેટા પ્રશ્નનો ઉત્તર આપતા કહ્યું હતું કે, અગાઉ અમરેલી જિલ્લાનો આ ભાગ ખારા પાટ તરીકે ઓળખાતો હતો, હાલમાં જૂથ સુધારણા યોજના અંતર્ગત ઈશ્વરીયા જૂથમાં ૧૧ ગામોની અંદાજે ૨૭ હજારની વસ્તી, બાબરા  જૂથમાં ૩૫ ગામોની ૮૪ હજારની વસ્તી તેમજ લીલીયા જૂથમાં ૧૮ ગામોની ૩૨ હજારની વસ્તીને પાણી પહોંચાડવામાં આવે છે તેમ, મંત્રીએ ઉમેર્યું હતું.

Feb 21, 2025 01:41 pm

કંમ્પાઉન્ડ વોલ અને સ્ટાફ ક્વાટર્સ બનાવવામાં આવશે

જળ સંપત્તિ મંત્રી કુંવરજીભાઈએ વધુ વિગતો આપતા કહ્યું હતું કે, આ જૂથ સુધારણા યોજના થકી અંદાજે ૧.૪૩ લાખ જેટલા નાગરિકોને પીવાનું પાણી પુરૂ પાડવામાં આવશે. હાલમાં આ જૂથ સુધારા યોજનાની કામગીરી પ્રગતિમાં છે. આ યોજના હેઠળ ૦૯ ઉંચી ટાંકીઓ, ચાર ભૂર્ગભ સંપ, ૪ પંપીંગ સ્ટેશન તેમજ ક્લોરિનેશન રૂમ તૈયાર કરવામાં આવશે. આ માટે ૭૧ કિ.મીની મુખ્ય પાઇપ લાઇન તેમજ પાણી વિતરણ માટે ૧૩૦ કિ.મીની પાઇપ લાઇન સહિત  કંમ્પાઉન્ડ વોલ અને સ્ટાફ ક્વાટર્સ બનાવવામાં આવશે.

Feb 21, 2025 01:40 pm

Gujarat Assembly 2025 : અમરેલી તાલુકાના 56 ગામોને જૂથ સુધારણા યોજના હેઠળ પાણી અપાશે

રાજ્યના તમામ ગામોમાં પીવાનું શુદ્ધ પાણી મળી રહે તે માટે સરકાર પ્રતિબદ્ધ છે. અમરેલી જિલ્લાના લાઠી, લીલીયા અને બાબરા તાલુકાના ૫૬ ગામોને જૂથ સુધારણા યોજના હેઠળ નિયમિત ધોરણે પીવાના પાણીનો પુરવઠો ઉપલબ્ધ કરાવવામાં આવશે. આ યોજના માટે અંદાજિત રૂ. ૮૯.૩૩ કરોડનો ખર્ચ કરવામાં આવશે.આ યોજના બનતી ત્વરાએ પૂર્ણ કરવામાં આવશે તેમ,જળ સંપત્તિ અને પાણી પુરવઠા મંત્રી કુંવરજીભાઇ બાવળિયાએ વિધાનસભા ગૃહમાં ધારાસભ્યશ્રી દ્વારા પૂછાયેલા પ્રશ્નનો પ્રત્યુતર આપતા જણાવ્યું હતું.


Feb 21, 2025 01:29 pm

પોલીસે સીસીટીવી લીધા તપાસ માટે 

ઘટનાને લઈ પોલીસે સીસીટીવી પણ તપાસ માટે લીધા છે,ટ્રક ચાલકનો વાંક હતો કે બસ ચાલકનો વાંક હતો તેને લઈ તે દિશામાં તપાસ શરૂ કરી છે.ઘટના બનતાની સાથે જ ટ્રાફિક જામના દ્વશ્યો સર્જાયા હતા અને દૂર-દૂર સુધી વાહનોની લાઈનો લાગી હતી,પોલીસે તમામ મૃતદેહને ખસેડીને રોડ પરનો ટ્રાફિક ખુલ્લો કર્યો હતો,મૃતકો તમામ કચ્છના છે કે બહારના જિલ્લાના છે તેની કોઈ માહિતી હાલમાં સામે આવી નથી.

Feb 21, 2025 01:29 pm

પોલીસે હાથધરી તપાસ

સમગ્ર ઘટનાને લઈ વાત કરવામાં આવે તો ઘટનાની જાણ થતાની સાથે પોલીસનો કાફલો ઘટના સ્થળે પહોંચ્યો હતો તો બીજી તરફ ટ્રક અને બસ સામસામે આવી જતા આ ઘટના બની હોવાની વાત સામે આવી છે,ત્યારે પોલીસે સમગ્ર ઘટનાને લઈ આસપાસના લોકોના નિવેદન લીધા છે અને મૃતકોની ઓળખને લઈ પરિવારનો સંપર્ક કરવાનો પ્રયત્ન કર્યો છે,તમામ મૃતદેહને પીએમ માટે હોસ્પિટલમાં મોકલી આપવામાં આવ્યા છે અને મૃતદેહના પીએમ બાદ પરિવારજનોને મૃતદેહ સોંપવામા આવશે.

Feb 21, 2025 01:29 pm

કચ્છમાં ખાનગી બસ અને ટ્રક વચ્ચે અકસ્માતમાં 7 લોકોના ઘટના સ્થળે મોત

કચ્છમાં બસ-ટ્રક વચ્ચે ગમખ્વાર અકસ્માત સર્જાયો હતો જેમાં ખાનગી બસ-ટ્રક વચ્ચે અકસ્માતમાં 7ના મોત નિપજયા છે,કેરા-મુંદ્રા રોડ પર આ ગંભીર અકસ્માત સર્જાયો હતો જેના કારણે પોલીસના ઉચ્ચ અધિકારીઓ પણ ઘટના સ્થળે પહોંચ્યા હતા,બસમાં સવાર 40 પૈકી સાત લોકોના ઘટનાસ્થળે મોત થયા છે તો અકસ્માતમાં ઈજાગ્રસ્ત લોકોને હોસ્પિટલ ખસેડાયા છે.

Feb 21, 2025 01:21 pm

કચ્છમાં મિસ ફાયરથી સિક્યુરિટી ગાર્ડ ઈજાગ્રસ્ત થયા

ગાંધીધામ SBI ઓસ્લો બ્રાંચનો બનાવ જેમા મીસ ફાયર થતા સિક્યુરિટી ગાર્ડને ઈજા પહોંચી છે,બેંક બહાર બેઠા હતા ત્યારે બન્યો બનાવ તો ઈજાગ્રસ્ત સિક્યુરિટી ગાર્ડને હોસ્પિટલ ખસેડાયા છે

Feb 21, 2025 01:04 pm

એનર્જી ડિપોજિટના તફાવતના નાણાં જ લેવામાં આવ્યા

ખેડૂતોને વીજભાર વધારવા અંગેના પૂરક પ્રશ્નમાં મંત્રી  એ કહ્યું કે,જો કોઈ ખેડૂત વીજભારમાં વધારો કરવા માટે અરજી નોધાવે તો નવા ખેતીવાડી વીજ જોડાણ પ્રમાણે જ એસ્ટિમેટ ભરવાનો હોય છે એટલે કે સામાન્ય યોજનાના ખેડૂતે ફિક્સ ચાર્જ તેમજ એનર્જી ડિપોજિટના તફાવતના નાણાં ભરવાના રહે છે. આદિજાતિ વિસ્તારના ખેડૂત અને અનુસૂચિતજાતિના ખેડૂતે માત્ર એનર્જી ડિપોજિટના તફાવતના નાણાં જ ભરવાના રહે છે. બાકીનો ખર્ચ સરકાર ભોગવે છે. વર્ષ ૨૦૨૩માં જાન્યુઆરી-૨૦૨૩ થી ઓગસ્ટ- ૨૦૨૩ના સમયગાળામાં લોડ વધારા માટે ખેતી વિષયક સ્વૈચ્છિક જાહેરાત યોજના જાહેર કરવામાં આવી હતી.આ યોજનામાં ખેડૂતને વધારાના વીજભાર માટે ફિક્સ ચાર્જના તફાવતના નાણાં ભરપાઈ કરવામાંથી મુક્તિ આપવામાં આવેલ અને ખેડૂત પાસેથી માત્ર એનર્જી ડિપોજિટના તફાવતના નાણાં જ લેવામાં આવ્યા છે. આ યોજનાનો ૫૦,૦૮૬ ખેડૂતોએ લાભ લીધો છે જેમાં ફિક્સ ચાર્જમાં રૂ.૪૦ કરોડ જેટલી રકમની રાહત આપવામાં આવી છે તેમ તેમણે ઉમેર્યું હતું

Feb 21, 2025 01:03 pm

વીજ જોડાણોની ૪૭૭ અરજીઓ પડતર છે

તેમણે ઉમેર્યું કે, તા.૩૧.૧૨.૨૦૨૪ની સ્થિતિએ મહેસાણા જિલ્લામાં ખેતીવાડી વીજ જોડાણોની ૪૭૭ અરજીઓ પડતર છે. જે પૈકી ૩૫૦ અરજીઓ ડિસેમ્બર -૨૦૨૪માં નોંધાયેલ છે અને પડતર છે. જે પૈકી ૨૬૯ અરજીઓમાં બોર/કૂવો બનાવેલ ન હોવાથી આગળ પ્રક્રિયા થઈ શકી નથી જ્યારે ૮૧ અરજીઓમાં સૂક્ષ્મપિયત પધ્ધતિ માટે મંજૂરી હેઠળ હોઈ પડતર છે. ૩૨ અરજીઓમાં અરજદારશ્રી દ્વારા એસ્ટિમેટના નાણાં ભરપાઈ થયેથી આગળની કાર્યવાહી કરવામાં આવશે.૯૫ અરજીઓના નાણાં ઓક્ટોબર-૨૪ અને ત્યારબાદ ભરાયેલ છે અને તેની કામગીરી પ્રગતિમાં છે. જે પૈકી હાલની સ્થિતિએ ૩૬ અરજીઓના કામ બાકી છે જે માર્ચ-૨૫ સુધીમાં પૂર્ણ કરવાનું આયોજન છે.

Feb 21, 2025 01:03 pm

૫૭ હજારથી વધુ વીજ જોડાણો આપી દેવામાં આવ્યા

મંત્રીએ ઉમેર્યું કે, અગાઉ ખેડૂતોને નવા ખેતીવાડી વીજ જોડાણ માટે ૧૦-૧૫ વર્ષ સુધી રાહ જોવી પડતી હતી પિતાજી એ અરજી કરી હોય તો પુત્રને વીજ જોડાણ મળે તેવી સ્થિતિ હતી પરંતુ હાલમાં રાજ્ય સરકારની પ્રો એકટીવ નીતિના પરિણામે ૩ થી ૬ માસમાં મંજૂરી આપી દેવામાં આવે છે. છેલ્લા દશ વર્ષમાં વર્ષે સરેરાશ ૮૫ હજારથી વધુ નવા ખેતીવાડી વીજ જોડાણો આપવામાં આવ્યા છે.છેલ્લા ત્રણ વર્ષમાં જોઈએ તો વર્ષ ૨૦૨૧-૨૨ માં ૬૨,૯૭૭ વર્ષ ૨૦૨૨-૨૩માં ૭૨,૭૩૪ અને ૨૦૨૩-૨૪માં ૮૩,૯૪૧ નવીન ખેતીવાડી વીજ જોડાણો પુરા પડાયા છે. વર્ષ ૨૦૨૪-૨૫માં જાન્યુઆરી - ૨૦૨૫ની સુધીમાં ૫૭ હજારથી વધુ વીજ જોડાણો આપી દેવામાં આવ્યા છે.

Feb 21, 2025 01:03 pm

એનર્જી ડિપોજિટના નાણાં જ ભરવાના રહે

તેમણે ઉમેર્યું કે,સામાન્ય યોજના હેઠળ વીજ જોડાણ માટે ખેડૂત પાસેથી માત્ર સર્વિસ કનેક્શન ચાર્જ અને એનર્જી ડિપોજિટના નાણાં જ લેવામાં આવે છે. જે હેઠળ પાંચ હો.પા.ના વીજ જોડાણ માટે આ યોજના હેઠળ ખેડૂતે રૂ. ૭,૮૫૫ ભરપાઈ કરવાના થાય છે તથા ૧૦ હો.પા.ના વીજ જોડાણ માટે ખેડૂતે રૂ. ૧૪,૧૯૦ ભરપાઈ કરવાના થાય છે. સાગરખેડૂ યોજના હેઠળ પણ આજ રીતે ચાર્જ લેવામાં આવે છે. રાજ્યમાં સામાન્ય યોજના સિવાય ખેડૂતોને વિવિધ યોજનાઓ હેઠળ ખેતીવાડી વીજ જોડાણ આપવામાં આવે છે.મંત્રીએ અન્ય એક પૂરક પ્રશ્નના પ્રત્યુતરમાં જણાવ્યું કે, રાજ્યના આદિજાતિ વિસ્તારોના ખેડૂતોએ આ યોજના હેઠળ માત્ર એનર્જી ડિપોજિટના નાણાં જ ભરવાના રહે છે. એ જ રીતે રાજ્યના અનુસૂચિત જાતિના ખેડૂતોએ આ યોજના હેઠળ માત્ર એનર્જી ડિપોજિટના નાણાં જ ભરવાના રહે છે.

Feb 21, 2025 01:02 pm

વીજ જોડાણ માટે આગવુ ટ્રાન્સફોર્મર આપવામાં આવે છે

આજે વિધાનસભા ખાતે મહેસાણા જિલ્લામાં કૃષિવિષયક વીજ જોડાણ અંગેના પ્રશ્નના પ્રત્યુતરમાં મંત્રી એ ઉમેર્યું કે, ખેડૂતોને નવા કૃષિ વિષયક વીજ જોડાણ માટે આગવુ ટ્રાન્સફોર્મર આપવામાં આવે છે. એક નવા કૃષિ વિષયક વીજ જોડાણ માટે વીજ કંપનીને વીજ લાઇન અને ટ્રાન્સફોર્મરની કામગીરી માટે અંદાજિત સરેરાશ રૂ.૧.૭૩ લાખ જેટલો ખર્ચ થાય છે. પરંતુ ખેડૂત પાસેથી વીજ લાઇન કે ટ્રાન્સફોર્મરનો કોઈ ખર્ચ લેવામાં આવતો નથી અને તમામ ખર્ચના તફાવતના નાણાં સરકાર દ્વારા ફાળવવામાં આવે છે.

Feb 21, 2025 01:02 pm

Gujarat Assembly 2025 : મહેસાણામાં છેલ્લા 2 વર્ષમાં ખેડૂતોને 1777 વીજ-કનેકશન અપાયા

ખેડૂતોને કૃષિવિષયક જોડાણો સત્વરે પુરા પાડવા રાજ્ય સરકારનો નિર્ધાર છે તેવું વિધાનસભા સત્રમાં ઉર્જામંત્રી કનુભાઈ દેસાઈનું કહેવું છે,ખેડૂતોને ખેતીવાડી વીજ જોડાણ માટે વીજ લાઇન કે ટ્રાન્સફોર્મરનો કોઈ ખર્ચ લેવાતો નથી તેમજ તમામ ખર્ચના તફાવતના નાણાં સરકાર દ્વારા ફાળવવામાં આવે છે,મહેસાણા જિલ્લામાં છેલ્લા બે વર્ષમાં રૂપિયા ૩૯૦૭ લાખના ખર્ચે ૧૭૭૭ વીજ કનેકશનો અપાયા છે.

Feb 21, 2025 12:49 pm

આ યોજના હેઠળ ૭.૮૧ કરોડની સબસીડી ચૂકવવામાં આવી

રસોઈમાં લાકડા અને છાણ જેવા ઇંધણનો વપરાશ કરવાથી ધુમાડાના કારણે મહિલાઓના સ્વાસ્થ્યને થતા નુકશાનને અટકાવવા માટે LPG ફ્રી સિલિન્ડર સહાય યોજના અમલી બનાવવામા આવી છે. LPG ફ્રી સિલિન્ડર સહાય યોજના અંતર્ગત વર્ષ ૨૦૨૪માં જામનગર જિલ્લામાં કુલ ૯૬,૬૦૧ લાભાર્થીઓ નોંધાયેલા છે. ચાલુ નાણાકીય વર્ષમાં આ યોજના હેઠળ ૭.૮૧ કરોડની સબસીડી ચૂકવવામાં આવી છે તેમ મંત્રીએ પેટા પ્રશ્નનો ઉત્તર આપતાં જણાવ્યું હતું.

Feb 21, 2025 12:49 pm

LPG ફ્રી સિલિન્ડર સહાય યોજના

જામનગર જિલ્લામાં છેલ્લા એક વર્ષમાં LPG ફ્રી સિલિન્ડર સહાય યોજના હેઠળ કેટલા લાભાર્થીઓને લાભ મેળવ્યો તે અંગે વિધાનસભા ગૃહમાં પૂછાયેલા પ્રશ્નના ઉત્તરમાં અન્ન અને નાગરિક પુરવઠા રાજ્યમંત્રી ભિખુસિંહજી પરમારે જણાવ્યું હતું કે, તા.૩૧/૧૨/૨૦૨૪ ની સ્થિતિએ ૧,૬૦,૭૬૫ નાગરિકોને આ યોજનાનો લાભ અપાયો છે. જેમાં પ્રથમ ક્વાર્ટર(એપ્રિલ ૨૪ થી જૂન ૨૪)માં ૭૯,૪૨૯ તથા બીજા ક્વાર્ટર (ઓકટો.૨૪ થી ડિસે.૨૪) માં ૮૧,૩૩૬ લાભાર્થીઓને લાભ અપાયો છે.

Feb 21, 2025 12:48 pm

Gujarat Assembly 2025 : જામનગરમાં સૌથી વધુ નાગરિકોએ ફ્રી-સિલિન્ડર યોજાનાનો લાભ લીધો

જામનગર જિલ્લામાં એક વર્ષમાં LPG ફ્રી સિલિન્ડર સહાય યોજનાનો ૧.૬૦ લાખ થી વધુ નાગરિકોએ લાભ મેળવ્યો છે.અન્ન અને નાગરિક પુરવઠા રાજ્યમંત્રી ભિખુસિંહજી પરમારે ગૃહમાં જવાબ આપ્યો છે.

 

Feb 21, 2025 12:33 pm

૧૦૩ ચેકડેમોમાં પાણી ભરવામાં આવશે

તેમણે ઉમેર્યું કે આ, યોજના થકી ૯૯ હયાત ચેકડેમ તેમજ ૪ નવા ચેકડેમો મળી કુલ ૧૦૩ ચેકડેમોમાં પાણી ભરવામાં આવનાર છે  આ યોજના હેઠળ ચાર પંપિંગ સ્ટેશનનું પણ નિર્માણ કરવામાં આવનાર છે. જેમાં ત્રણ પંપિંગ સ્ટેશનનું કામ પૂર્ણ થયું છે. જ્યારે બે પંપિંગ સ્ટેશનનું ૭૦% કામ પૂર્ણ થયેલ છે જે સત્વરે પૂર્ણ કરાશે તેમ તેમણે ઉમેર્યું હતું

Feb 21, 2025 12:32 pm

ખેતર સુધી પાણી પહોંચાડવાનું આયોજન

આજે વિધાનસભા ખાતે પૂછાયેલા પ્રશ્નના પ્રત્યુતરમાં મંત્રી પટેલે ઉમેર્યું કે, તત્કાલિન મુખ્યમંત્રી અને હાલના વડાપ્રધાન  નરેન્દ્રભાઈ મોદીએ પાણીનું એક પણ ટીંપુ વેડફાય નહીં અને ખેડૂતોને વધુ ને વધુ સિંચાઈની સુવિધા મળે એ માટે ટેકનોલોજીનો મહત્તમ ઉપયોગ કરીને અનેકવિધ સિંચાઈ યોજનાઓ અમલી બનાવી છે. તાપી-કરજણ લીફ્ટ  યોજના એ ભારતની પહેલી ઐતિહાસિક સિંચાઈ યોજના છે. જેમાં ૨૧૨ મીટર ઊંચાઈ સુધી પાણી લિફ્ટ કરીને ખેડૂતોના ખેતર સુધી પાણી પહોંચાડવાનું આયોજન છે. આ યોજના થકી સુરત અને ઉંમરપાડાના ૭૩ ગામોમાં ૫૩,૭૪૮ એકર જમીનને સિંચાઈની સુવિધાનો લાભ મળશે. જેમાં સુરત જિલ્લાના ઉમરપાડા તાલુકાના ૫૧ ગામોમાં ૩૫,૯૪૬ એકર વિસ્તાર અને નર્મદા જિલ્લાના ડેડિયાપાડા તાલુકાના ૨૨ ગામોમાં ૧૭,૮૦૨ એકર વિસ્તારનો સમાવેશ થાય છે.

Feb 21, 2025 12:32 pm

Gujarat Assembly 2025 : તાપી-કરજણ લીફ્ટ યોજનાનું 92% કામ પૂર્ણ થયું

જળ સંપત્તિ રાજ્ય મંત્રી  મુકેશભાઈ પટેલે જણાવ્યું છે કે, સુરત અને નર્મદા જિલ્લાના ખેડૂતોને સિંચાઈ માટે સુવિધા પૂરી પાડવા રૂ. ૬૫૧ કરોડના ખર્ચે નિર્માણધીન તાપી-કરજણ લિફ્ટ યોજનાનું ૯૨% કામ પૂર્ણ થયું છે જેનું લોકાર્પણ ટૂંક સમયમાં કરાશે.


Feb 21, 2025 12:19 pm

ગામની સીમમાં સોયેબે કરી વિશાલ મકવાણાની હત્યા

ગામની સીમમાં સોયબે વિશાલની હત્યા કરી અને હત્યારો ત્યાંથી ફરાર થઈ ગયો છે,પોલીસે હત્યાનો ગુનો નોંધીને આરોપીને શોધવા માટે ચક્રો ગતિમાન કર્યા છે,હજી સુધી આરોપી પોલીસના હાથે આવ્યો નથી,તો પોલીસે મૃતદેહને પીએમ માટે ભાવનગર મોકલી આપ્યો હતો અને ત્યારબાદ મૃતદેહ પરિવારને સોંપાયો અને અગ્નિસંસ્કાર કરવામાં આવ્યો છે.માતા-પિતા ચૌધાર આંસુએ રડી રહ્યાં છે.ત્યારે ગ્રામજનોમાં પણ ગુસ્સો જોવા મળ્યો છે અને હત્યારાને ફાંસીની સજા થાય તેવી માંગ કરવામાં આવી છે. 

Feb 21, 2025 12:19 pm

ભાવી પત્નીના પ્રેમીએ કરી હત્યા

અમરેલીના ધારીમાં લગ્નના આગલા દિવસે ભાવી પત્નીના પ્રેમીએ વરરાજાની હત્યા કરી દીધી છે,હત્યારા સોયબે મૃતક વિશાલને સીમમાં મળવા બોલાવ્યો હતો અને ત્યાં આગળ જ હત્યા કરી દેવાઈ હતી,મૃતક વિશાલ મકવાણાની હત્યા કરી દેતા પરિવારમાં આક્રંદ છવાયો છે અને પોલીસે આ મામલે તપાસનો ધમધમાટ શરૂ કર્યો છે,ભાવી પત્નીની પણ પોલીસે પૂછપરછ કરી છે,ત્યારે લગ્નના એક દિવસ પહેલા જ હત્યા થતા સમગ્ર  ગામમાં શોકનો માહોલ છવાયો છે.

Feb 21, 2025 12:18 pm

અમરેલીના ધારીમાં લગ્નના એક દિવસ અગાઉ ભાવી પ્રત્નીના પ્રેમીએ વરરાજાની કરી હત્યા

અમરેલીના ધારીમાં એક એવી ઘટના બની કે તમે પણ વાંચીને ચૌંકી ઉઠશો,ધારીના મિઠાપુર (નક્કી) ગામે લગ્નના આગલા દિવસે વરરાજાની હત્યા કરી દેવામાં આવી છે,ભાવી પત્નીના પ્રેમીએ જ કરી વરરાજાની હત્યા તો ઘટનાની જાણ થતાની સાથે પોલીસના ઉચ્ચ અધિકારીઓ ઘટના સ્થળે પહોંચ્યા હતા અને તપાસનો ધમધમાટ શરૂ કર્યો હતો.

Feb 21, 2025 11:50 am

જળ સંપત્તિ વિભાગમાં અપરિપક્વ નિવૃત્તિ સંદર્ભે ખુલાસો

વિધાનસભામાં કોંગ્રેસ MLAના પ્રશ્ન પર સરકારનો જવાબ,2024માં 111 અધિકારીઓ નિવૃત્તિ પહેલા નિવૃત્ત,વર્ગ 1ના 2, વર્ગ-3ના 5 અધિકારીઓ સામે કાર્યવાહી

Feb 21, 2025 11:41 am

અન્ન-નાગરિક પુરવઠા વિભાગને લઈ મોટા સમાચાર

વિભાગ આઉટ સોર્સિંગથી ચાલતો હોવાની વિગત,વર્ષ 2023માં 495, 2024માં 419 જગ્યાઓ જ ભરાયેલી,વર્ષ 2023માં 567 માનવબળ આઉટસોર્સથી મેળવ્યું,વર્ષ 2024માં 672 માનવબળ આઉટસોર્સથી મેળવ્યું,કોંગ્રેસ ધારાસભ્યના પ્રશ્ન પર પુરવઠા મંત્રીનો જવાબ


Feb 21, 2025 11:31 am

બીપીએલ કાર્ડ ધારકોને ૫૦૦ રૂપિયા માં ગેસ સિલિન્ડર આપવા વિચારણા

બીપીએલ લાભાર્થીઓને રૂપિયા ૫૦૦માં ગેસ સિલિન્ડર આપવા કોંગ્રેસ પક્ષના નેતા અમિત ચાવડાએ કરી હતી માંગ અને તે માંગને લઈ સરકારના મંત્રીએ ગૃહમાં જવાબ રજૂ કર્યો છે,વિધાનસભા કોંગ્રેસ પક્ષના નેતા અમિત ચાવડાએ કહ્યું ગુજરાતમાં ભાજપ સરકાર ૩૦ વર્ષથી શાસન કરી રહી છે ભાજપ શાસિત અન્ય રાજ્યોમાં સરકાર ૫૦૦ રૂપિયામાં ગેસ સિલિન્ડર આપી રહી છે તો ગુજરાતમાં પણ ૫૦૦ રૂપિયામાં ગેસ સિલિન્ડર આપવામાં આવે,વિધાનસભા માં પ્રશ્નોત્તરી કાળ દરમિયાન નિવેદન સામે આવ્યું.

Feb 21, 2025 11:30 am

Gujarat Assembly 2025 : BPL કાર્ડ-ધારકોને 500 રૂપિયામાં સિલિન્ડર આપવાની સરકારની વિચારણા

બીપીએલ કાર્ડ ધારકો માટે આવી શકે છે સારા સમાચાર જેમા રૂ. 500માં ગેસ સિલિન્ડર આપવા માટે સરકારની વિચારણા છે,વિધાનસભા ગૃહમાં મંત્રી ભીખુસિંહ પરમારે નિવેદન આપ્યું હતુ તો કોંગ્રેસના ધારાસભ્ય અમિત ચાવડાએ કરી હતી માંગ,ભારતમાં ભાજપ શાસિત રાજ્યોમાં રૂ. 500માં સિલિન્ડર મળે છે તો ગુજરાતમાં પણ રૂ.500માં ગેસ સિલિન્ડર આપવામાં આવે તેવી ચર્ચા ગૃહમાં કરવામાં આવી હતી.

Feb 21, 2025 10:49 am

સ્માર્ટ મીટર ઈન્સ્ટોલેશનની પ્રક્રિયા

01-કન્ઝયુમર ઇન્ડેક્ષિંગ - ડીજીવીએલના નિયુક્ત પ્રતિનિધિ મીટરની વિગત, ગ્રાહકની વિગત, અક્ષાંશ રેખાંશ, મીટર બોક્સની વિગત, કેબલની વિગત, વગેરે એપ્લિકેશનમાં નોધણી કરશે.

02-મીટર ઈન્સ્ટોલેશન - ડીજીવીએલ કર્મચારી ગ્રાહકના હયાત મીટરના સ્થાને સ્માર્ટ મીટર લગાવાશે. જૂના તથા નવા મીટરની મોબાઈલ એપ્લિકેશનમાં નોધણી કરશે. ત્યાર બાદ મીટર સીલ કરી મીટર બદલવાના પ્રોફોર્માની નકલ ગ્રાહકને આપશે.

Feb 21, 2025 10:48 am

સ્માર્ટ મીટર શું છે?

સ્માર્ટ મીટર એ હયાત વીજ મીટરની જેમ જ વીજ વપરાશ નોધાવાનું કાર્ય કરે છે. સ્માર્ટ મીટર વીજ વપરાશની સચોટ માહિતી વધુ સ્પષ્ટતા સાથે પ્રદાન કરે છે. ઉપરાંત ઈ ટુ-વે કોમ્યુનિકેશનની વિશેષતા પણ ધરાવે છે.કાર્યક્રમમાં વીઆઈએ પ્રમુખ સતિષ પટેલ, ડીજીવીસીએલ મેનેજિંગ ડાયરેક્ટર યોગેશે ચૌધરી,જેટકોના મેનેજીંગ ડાયરેક્ટર ઉપેંદ્ર પાંડે, ડીજીવીસીએલના આધિકારી-કર્માચારીઓ તેમજ મોટી સંખ્યામાં લોકો ઊપસ્થિત રહ્યા હતા

Feb 21, 2025 10:48 am

એપ્લિકેશન મારફતે બીલ ભરો

પ્રધાનમંત્રીના ‘વન નેશન, વન ગ્રીડ’ના કોન્સેપ્ટથી સમગ્ર દેશાને સરખો વીજ પુરવઠો પહોચાડવાનું કાર્ય કરી રહ્યા છે. તેમની દીર્ઘદ્રષ્ટિથી જ એશિયામાં સૌ પ્રથમ ગુજરાતમાં ક્લાઈમેટ ચેન્જ વિભાગની રચના કરવામાં આવી હતી. સમગ્ર ભારત ભવિષ્યમાં ૫૦% ઊર્જા રિન્યુએબલ હશે.કાર્યક્રમમાં અમાર્ટ મીટર અંગેનો ડેમો બતાવવામાં આવ્યો હતો તેમજ સ્માર્ટ મીટર શું છે, સ્માર્ટ મીટર કેવી રીતે કાર્ય કરે છે, સ્માર્ટ મીટરના ફાયદાઓ, સ્માર્ટ મીટર લગાવવાની પ્રક્રિયા, ગ્રાહક સુવિધા કેન્દ્ર, સ્માર્ટ મીટર અંગેની ખોટી ધારણાઓ અને મોબાઈલ એપ્લિકેશનમાં સ્માર્ટ મીટર વપરાશની સચોટ માહિતી પ્રદાન કરવામાં આવી હતી.

Feb 21, 2025 10:48 am

Gujarat Assembly 2025 : સ્માર્ટ મીટરને લઈ ગૃહમાં કરાઈ ચર્ચા, સ્માર્ટ મીટર ફરજિયાત લગાવાશે

વિજ ગ્રાહકો માટે સ્માર્ટ મીટર મુદ્દે મહત્વના સમાચાર સામે આવ્યા છે જેમાં વિજ ગ્રાહકો માટે પ્રિ-પેઈડ સ્માર્ટ મીટર ફરજિયાત લગાવવામાં આવશે જેમાં વિધાનસભા ગૃહમાં કિરીટ પટેલના પ્રશ્નમાં સરકારે જવાબ રજૂ કર્યો હતો ઉર્જા વિભાગનું કહેવું છે કે,હાલના મીટર અને સ્માર્ટ મીટરની કામગીરી સમાન છે તો તમામ વિગતો મોબાઈલ પર ગ્રાહકો મેળવી શકશે તેમજ વિધાનસભા ગૃહમાં સ્માર્ટ મીટરના ફાયદાની વિગતો જાહેર કરવામાં આવી છે.

Feb 21, 2025 10:28 am

જળ સંપતિ વિભાગ મા અપરિપક્વ નિવૃત્તિ સંદર્ભે વિધાનસભા માં મોટો ખુલાસો 

વર્ષ ૨૦૨૪ માં ૧૧૧ કર્મચારી અધિકારીઓ સામે અપકિપક્વ નિવૃત્તિ ની કાર્યવાહી માટેના કેસો ની સમિક્ષા કરવામાં આવી,વર્ષ ૨૦૨૪ માં ૧૧૧ માં થી વર્ગ ૧ ના ૨ તો વર્ગ ૩ ના ૫ અધિકારીઓ સામે સરકારે અપરિપક્વ નિવૃત્તિની કાર્યવાહી કરી,કોંગ્રેસના ધારાસભ્ય ડો કિરીટ પટેલના પ્રશ્ન પર સરકારને જવાબ

Feb 21, 2025 10:26 am

તાપી કરજણ લિફ્ટ ઇરિગેશન યોજના મુદ્દે ગૃહમાં ચર્ચા

ધારાસભ્ય દર્શના દેશમુખના પ્રશ્ન પર સરકારનો જવાબ,સુરત અને નર્મદાના 73 ગામને લાભ મળશે:સરકાર,યોજના અંતર્ગત 103 ચેકડેમમાં પાણી અપાશે,103 ચેકડેમમાંથી 99 ચેકડેમ બનીને તૈયાર:સરકાર,ઉમરપાડા, દિવ્યપાડાના 56 ગામોને આવરી લેવાયા,ગણપત વસાવાના પ્રશ્નના જવાબમાં સરકારનો જવાબ,જોકે પાણી નદીમાં વહી જતું હોવાની સામે સ્થાને કક્ષાએ સિંચાઈ માટે પાણી આપી શકાય એ દિશામાં સરકાર વિચારી રહી છે,ગણપત વસાવાના પ્રશ્ન નાજવાબમાં  મંત્રી મુકેશ પટેલનો જવાબ

Feb 21, 2025 10:25 am

અન્ય હેકરો અને આરોપીઓની માહિતી સામે આવશે

પોલીસની પ્રાથમિક તપાસમાં હોસ્પિટલના વિડીયો હોવાનું સામે આવતા રાજકોટ પોલીસે ત્રણ મહિનાના આઇપી લોગ મેળવી તપાસ શરૂ કરી હતી. જેમાં હોસ્પિટલના કોઈપણ કર્મચારીની સંડોવણી ન હોવાનું સામે આવ્યું છે. આ સાથે જ ઝડપાયેલા આરોપીઓ છેલ્લા એક વર્ષથી આ પ્રકારે વિડીયો મેળવી તેને વેચાણ કરતા હોવાનું સામે આવ્યું છે. તો બીજી તરફ આરોપીઓના યુપીઆઈમાં મોટી માત્રામાં રૂપિયાની હેરાફેરી થઈ હોવાની પણ માહિતી સામે આવી છે. જેથી આરોપીઓની સાથે સંકળાયેલા અન્ય હેકરો અને આરોપીઓની માહિતી સામે આવશે જે બાદ તેમના વિરુદ્ધ પણ કાર્યવાહી કરવામાં આવશે.



Feb 21, 2025 10:25 am

સીસીટીવી હેક કરવા માટે ડિસેમ્બર મહિનાથી પ્રયત્ન કરતા હતા

ઝડપાયેલ ત્રણે આરોપીઓની પ્રાથમિક પૂછપરછ કરતા મહારાષ્ટ્રના બંને આરોપી પ્રજવલ અને પ્રજ ધોરણ 12 પાસ છે. અને નીટની તૈયારી કરી રહ્યા છે. જોકે પ્રજવલ રોમાનિયા અને અન્ય દેશોના હેકરોના સંપર્કમાં રહી હોસ્પિટલ મોલ અને અન્ય જગ્યાના સીસીટીવી ફૂટેજ હેક કરાવતા હતા. રાજકોટની પાયલ હોસ્પિટલના સીસીટીવી હેક કરવા માટે ડિસેમ્બર મહિનાથી પ્રયત્ન કરતા હતા. જોકે ફેબ્રુઆરીમાં સીસીટીવી હેક થતા તેના વિડીયો સોશિયલ મીડિયા પર વેચાણ કરી રહ્યા હોવાનું સામે આવ્યું છે.

Feb 21, 2025 10:24 am

2 રાજયોમાંથી 3 આરોપીની ધરપકડ

17 ફેબ્રુઆરીના રોજ વાયરલ થયેલા વિડીયો અંગે તપાસ કરતા 48 કલાકમાં પોલીસે અલગ અલગ બે રાજ્યોમાંથી ત્રણ આરોપીઓને ઝડપી લીધા છે. જોકે આરોપીઓ સાથે ટેલિગ્રામ ગ્રુપમાં સંખ્યાબંધ લોકો સંકળાયેલા છે. આ સાથે જ વર્ચ્યુઅલ નંબરથી આરોપીઓ વિદેશના હેકરોના પણ સંપર્કમાં હોવાનું સામે આવતા સાયબર ક્રાઇમની સાથે ક્રાઈમ બ્રાન્ચ અને અન્ય એજન્સીઓ પણ આ તપાસમાં જોતરાઈ છે. ત્યારે એક સીસીટીવીથી શરૂ થયેલું આ રેકેટ કેટલુ મોટુ બહાર આવે છે તે મહત્વનું છે.

Feb 21, 2025 10:24 am

રાજકોટની મેટરનિટી હોસ્પિટલના સીસીટીવી વાયરલનો મામલો

રાજકોટની પાયલ મેટરનિટી હોસ્પિટલના મહિલાઓની સારવાર દરમિયાનના સીસીટીવી youtube અને ટેલિગ્રામ પર વાયરલ થતા સાયબર ક્રાઇમની સોશિયલ મીડિયા મોનિટરિંગ સેલ સક્રિય થયો અને આ વિડીયો વાયરલ કરનાર મહારાષ્ટ્રના પ્રજવલ તૈલીની લાતૂર અને પ્રજ પાટીલની સાંગલીથી ધરપકડ કરવામાં આવી છે સાથે જ ઉત્તર પ્રદેશના પ્રયાગરાજ જિલ્લાના ચંદ્રપ્રકાશ ભીંસ નામના ત્રીજા આરોપીને પણ ઝડપી લેવામાં આવ્યો છે. ઝડપાયેલા આરોપીઓ હોસ્પિટલ અને મોલના સીસીટીવી ક્યુ આર કોડના ફોર્મમાં 2000 રૂપિયા કે તેનાથી વધુના ભાવે વેચાણ કરતા હતા. જે વિડિયો વિકૃત માનસિકતા ધરાવતા લોકો ખરીદી અલગ અલગ સોશિયલ મીડિયાના પ્લેટફોર્મ પર વાયરલ કરતા હોવાનું સામે આવ્યું છે.

Feb 21, 2025 10:24 am

રાજકોટ હોસ્પિટલના CCTV કાંડમા અમદાવાદ સાયબર ક્રાઈમ 3 આરોપીઓને કોર્ટમાં કરશે રજૂ

રાજકોટની પાયલ હોસ્પિટલમાં વાયરલ થયેલ CCTV કાંડમાં તપાસનો ધમધમાટ ચાલી રહ્યો છે,સાયબર ક્રાઈમ ત્રણેય આરોપીઓને કોર્ટમાં આજે રજૂ કરશે અને વધુ રિમાન્ડની માંગ કરશે.અમદાવાદ મેટ્રો કોર્ટમાં ત્રણેય આરોપીને કરાશે રજૂ.ત્રણ આરોપીમાંથી બે આરોપી મહારાષ્ટ્રના અને એક આરોપી યુપીનો હોવાની વાત સામે આવી છે.પ્રજવલ તૈલી, પ્રજ પાટીલ, ચંદ્રપ્રકાશ ભીંસની ધરપકડ કરવામાં આવી છે.

Feb 21, 2025 10:06 am

ધારાસભ્ય સી.જે.ચાવડાએ આપી પ્રતિક્રિયા

આ સમગ્ર કેસને લઈ ધારાસભ્ય સી.જે.ચાવડાએ કહ્યું કે,બે કેસ કોર્ટમાં ચાલતા હતા અને અગાઉ ગાંધીનગર કોર્ટમાં આ મામલે સમાધાન થયું છે,ધરપકડ વોરંટ નહી હોવાનો આક્ષેપ ચાવડાએ કર્યો હતો અને તેમણે કહ્યું કે,21 માર્ચના રોજ કોર્ટમાં હાજર રહેવાનું છે,સમાધાન થઈ ગયું છે માત્ર કોર્ટમાં હાજર રહેવાની વાત છે. 

Feb 21, 2025 10:06 am

જાણો શું હતો સમગ્ર કેસ

આ કેસની હકીકત મુજબ પૂર્વ મુખ્યમંત્રી વિજયભાઈ રૂપાણી અને રાજકોટ ભાજપના અગ્રણી નિતિનભાઈ ભારદ્વાજે રાજકોટના કુવાડવા રોડ ઉપર આવેલ સહારા ઈન્ડિયા કંપનીની જમીનમાં ઝોન ફેર કરી રૂા. 500 કરોડથી વધારે રકમનું કૌભાંડ આચર્યુ હોવાના ગુજરાત વિધાનસભાના પૂર્વ વિરોધપક્ષના નેતા સુખરામભાઈ રાઠવા, વિધાનસભા કોંગ્રેસ પક્ષના પૂર્વ ઉપનેતા શૈલેષ પરમાર અને કોંગ્રેસ પક્ષના તાત્કાલીન દંડક સી.જે. ચાવડાએ આક્ષેપો કર્યા હતાં તદન ખોટા વાહિયાત આક્ષેપો કરનાર કોંગ્રેસના સુખરામ રાઠવા, શૈલેષ પરમાર, સી.જે. ચાવડા અને અંગત મદદનીશ વિરુદ્ધ પૂર્વ મુખ્યમંત્રી વિજયભાઈ રૂપાણીએ ગાંધીનગર કોર્ટમાં અને રાજકોટ ભાજપ અગ્રણી નીતીનભાઈ ભારદ્વાજે રાજકોટની કોર્ટમાં બદનક્ષીની ફરિયાદ દાખલ કરી હતી.

Feb 21, 2025 10:05 am

રાજકોટ કોર્ટે જમીન બબાલ મામલે MLA સી.જે.ચાવડા વિરુદ્ધ ધરપકડ વોરંટ કાઢયું

રાજકોટના કુવાડવા રોડ પર આવેલ સહારા ઈન્ડિયાની જમીનમાં ઝોન ફેરફાર કરાવી 500 કરોડનું કૌભાંડ આચર્યાના આરોપો લાગતા રાજકોટ ભાજપ અગ્રણી નીતીન ભારદ્વાજે કોંગી આગેવાનો વિરુદ્ધ રાજકોટની કોર્ટે ધરપકડ વોરંટ ઈસ્યુ કર્યુ છે.

Feb 21, 2025 09:42 am

શસ્ત્ર પ્રોજેક્ટ અંતર્ગત ઈવનિંગ પોલિસિંગ પર ભાર મુકાયો

સાંજે 6થી રાત્રે 12 દરમિયાન શરીર સંબંધી ગુનાઓ વધુ બન્યા હોવાનું ધ્યાને આવ્યુ છે. રાજ્ય પોલીસ વડા વિકાસ સહાયે આ બાબતને ગંભીરતાથી લઈ ખાસ એક્શન પ્લાનના ભાગરૂપે ‘SHASTRA’ (Sharir Sambandhi Tras Rokva Abhiyan) પ્રોજેક્ટ અમલમાં મૂક્યો છે, જે આ ગુનાઓને નિયંત્રણમાં રાખવા મહત્વપૂર્ણ સાબિત થશે. રાજ્યમાં બનતા વિવિધ ગુનાઓ તથા ગુનેગારોની મોડસ ઓપરેન્ડી અંગે મુખ્યમંત્રી ભૂપેન્દ્ર પટેલના દિશાનિર્દેશ હેઠળ તેમજ ગૃહ રાજ્ય મંત્રી હર્ષ સંઘવીના માર્ગદર્શન હેઠળ એનાલિસીસ કરી તેના પર અંકુશ લાવવા ગુજરાત પોલીસ દ્વારા સતત પ્રયત્નો કરવામાં આવે છે, ત્યારે છેલ્લા એક વર્ષમાં ગુજરાતમાં બનેલા શરીર સંબંધી ગુનાઓ અંગે ગુજરાત પોલીસ દ્વારા ડિટેઈલ એનાલીસીસ કરવામાં આવ્યુ તેમાં ધ્યાને આવ્યુ છે કે, સમગ્ર ગુજરાતમાં બનેલા કુલ શરીર સંબંધી ગુનાઓ પૈકી અંદાજે 25 ટકા ગુનાઓ 4 મહાનગરોમાં બન્યા છે. એટલુ જ નહીં, આ ગુનાઓ પૈકી 45 ટકા ગુનાઓ સાંજે 6થી રાત્રે 12 વાગ્યા સુધીના સમયગાળા દરમિયાન બન્યા છે.





Feb 21, 2025 09:42 am

ગુજરાત પોલીસે ભરતીની કરી જાહેરાત  

ગુજરાત સરકારે પોલીસ વિભાગમાં 14,283 પદો માટે મોટી ભરતી જાહેર કરી છે. જો તમે ગુજરાત પોલીસમાં નોકરી મેળવવા ઈચ્છતા હો, તો આ એક ઉત્તમ તક છે. ઓગસ્ટ-સપ્ટેમ્બર 2025 થી આ ભરતી પ્રક્રિયા શરૂ થશે અને સપ્ટેમ્બર 2026 સુધીમાં પૂરી થશે.ગુજરાત હાઈકોર્ટમાં દાખલ સુઓ મોટો પીઆઈએલના સંદર્ભમાં રાજ્ય સરકારે પોલીસ ભરતી માટે ઈ-કૅલેન્ડર બહાર પાડ્યું છે.

Feb 21, 2025 09:42 am

Gujarat Police : રાજયમાં 159 PSIને બઢતી સાથે PI તરીકેના મળ્યા પ્રમોશન 

ગુજરાત પોલીસમાં ફરજ બજાવતા 159 PSIની બઢતી સાથે PIના પ્રમોશન આપવામાં આવ્યા છે.હજી આ તમામ 159 લોકોને પ્રમોશન આપવામાં આવ્યા છે પરંતુ તેમની બદલી કરવામાં આવી નથી,રાજ્યના DGP વિકાસ સહાયે આ અંગે આદેશ કર્યો છે,અગાઉ પણ 234 PSIને પીઆઈ તરીકેનું પ્રમોશન આપવામાં આવ્યું હતુ.

Feb 21, 2025 09:31 am

સુરતમાં બોગસ રસીદના કૌભાંડનો ખેલ

RTOની બોગસ રસીદ બનાવીને કૌભાંડ,ત્રણ યુવકો બોગસ રસીદથી વાહનો છોડાવી જતા,દંડની રસીદનો QR કોર્ડ સ્કેન કરતા ભાંડો ફૂટ્યો ટ્રાફિક પોલીસની સરથાણા પોલીસ મથકમાં ફરિયાદ

Feb 21, 2025 09:12 am

મિટિંગમાં કોંગ્રેસ પક્ષના એક માત્ર સભ્ય પ્રકાશ વાઘાણી દ્વારા વિવિધ મુદ્દાઓ પર વિરોધ દર્શવ્યો હતો 

જો કે બજેટ મિટિંગમાં કોંગ્રેસ પક્ષના એક માત્ર સભ્ય પ્રકાશ વાઘાણી દ્વારા વિવિધ મુદ્દાઓ પર વિરોધ દર્શવ્યો હતો. જેમાં હાલ સરકારી શાળાઓ અને શાળામાં વિદ્યાર્થીઓની સંખ્યામાં ઘટાડો થઇ રહ્યો છે. જો બજેટ અને સુવિધા હોય તો ઘટાડો શા માટે થઇ રહ્યો છે. તેમજ ખાનગી શાળાઓનો વિકાસ કરવા માટે સરકારી શાળાઓમાં બાળકોને અનેક અસુવિધા હોવાનો આક્ષેપ કરાયો હતો સાથે જ નગરપ્રાથમિક શિક્ષણ સમિતિની કચેરી બહાર વર્ષોથી કચરા નો પોઇન્ટ બનેલો છે. જેને દૂર કરવામાં ભૂતકાળ અને વર્તમાન ચેરમેન નિષ્ફળ રહ્યા હોવાના પ્રકાશભાઈ દ્વારા આક્ષેપ કરાયા હતા. મહાનગરપાલિકા સંચાલિત નગરપ્રાથમિક શિક્ષણ સમિતીની યોજાયેલી બજેટ મિટિંગમાં નગરપ્રાથમિક શિક્ષણ સમિતિના ચેરમેન નિકુંજ મહેતા અને શિક્ષણ સમિતિના સભ્યો તેમજ શાસનાધિકારી સહીતનાં અધિકારીઓ અને વિરોધ પક્ષ કોંગ્રેસનાં સભ્ય પ્રકાશ વાઘાણી ઉપસ્થિત રહ્યા હતા.

 

Feb 21, 2025 09:11 am

શૈક્ષણિક સહાય અર્થે ૨૦ લાખ જેટલી રકમની સહાય

દિવ્યાંગ અને અનાથ બાળકોને શૈક્ષણિક સહાય અર્થે ૨૦ લાખ જેટલી રકમની સહાય, સીદસર પ્રા. શાળામાં કુલ-૧૨ ઓરડા અને અકવાડા પ્રા. શાળામાં કુલ-૧૧ ઓરડાનું બાંધકામ, મહાનગરપાલિકા ભાવનગર દ્વારા કુલસર શાળા નં. ૫૫ માટે જગ્યાઓ ફાળવવામાં આવી, તેમજ પૂર્વની બે શાળાઓ અને પશ્ચિમની બે શાળાઓને મોડલ શાળા બનાવવા માટેનું આયોજન હાથ ધરવામાં આવશે. ૩૧ જેટલી શાળાઓમાં સ્માર્ટ લાયબ્રેરી બનાવી આપવાની કાર્યવાહી હાથ ધરવામાં આવેલ છે. સમિતિની શાળાઓમાં બાળ ક્રીડાંગણ બનાવવા, રમત-ગમતના મેદાન જાળવણી તથા નિભાવ ખર્ચ કરેલ છે. રકમમાં વધારો કરવામાં આવેલ છે તેમજ શાળાઓ માટે રમત-ગમતના સાધનો ઉપલબ્ધ કરાવવાનું આયોજન સહિતના મુદ્દાઓ પર બજેટ મિટિંગમાં ચર્ચા કરવામાં આવી હતી. અને જે ચર્ચાઓ બાદ નગરપ્રાથમિક શિક્ષણ સમિતિના ચેરમેન નિકુંજ મહેતાના અધ્યક્ષ સ્થાનેથી સર્વાનુમતે રૂપિયા ૨૦૨.૫ કરોડના બજેટને મંજૂરી આપી હતી. 

Feb 21, 2025 09:11 am

રીજીયોનલ સાયન્સ સેનટરની વિનામુલ્યે એક દિવસીય મુલાકાત

ભાવનગર મહાનગરપાલિકા સંચાલિત નગરપ્રાથમિક શિક્ષણ સમિતિની મિટિંગ આજે શહેરના નવાપરા કચેરી ખાતે યોજાઈ હતી. જેમાં નાણાકીય વર્ષ ૨૦૨૫-૨૦૨૬નાં અંદાજપત્રની કુલ રકમ રૂ.૨૦૨.૫ કરોડ મંજૂર કરાઈ હતી. જેમાં પ્રથમ વખત પ્રતીભાશાળી બાળકો સાથે માતા-પિતા વગર ના નિરાધાર બાળકોનો શૈક્ષણિક પ્રવાસ, શિયાળુ રમતોત્સવ આ વર્ષે ફરી ચાલુ કરાવી સફળતાપૂર્વક પૂર્ણ કરાયા, સમિતિના પાંચ બાળકોને ૨૦,૦૦૦ લેખે મરણોત્તર સહાય ચુકવવામાં આવેલ, મહાનગરપાલિકાના ૧૮ લાખ જેટલા નાણાંકીય સહયોગથી તમામ શાળાઓના ધોરણ 6 થી 8 ના 11700 જેટલા બાળકોને રીજીયોનલ સાયન્સ સેનટરની વિનામુલ્યે એક દિવસીય મુલાકાત.


Feb 21, 2025 09:11 am

ભાવનગર શિક્ષણ સમિતિનું 202.5 કરોડનું બજેટ સર્વાનુમતે મંજૂર કરાયું

ભાવનગર મહાનગરપાલિકા સંચાલિત નગરપ્રાથમિક શિક્ષણ સમિતિના બજેટની મિટિંગ શિક્ષણ સમિતિ કચેરી નવાપરા ખાતે યોજાઈ હતી. જેમાં આજે આશરે ૨૦૨.૫ કરોડ રૂપિયાની શાળાઓનાં વિકાસ માટે બજેટ સર્વનુંમતે મંજૂર કરાયું હતું. નગરપ્રાથમિક શિક્ષણ સમિતિના ચેરમેનના અધ્યક્ષ સ્થાને યોજાયેલી શિક્ષણ સમિતિની મિટિંગમાં સભ્યો અને શાસનાધિકારી સહિતના ઉપસ્થિત રહ્યા હતા અને જેની ચર્ચાઓ બાદ નગરપ્રાથમિક શિક્ષણ સમિતિનાં ચેરમેન નિકુંજ મહેતાનાં અધ્યક્ષ સ્થાનેથી સર્વાનુમતે રૂપિયા ૨૦૨.૫ કરોડના બજેટને મંજૂરી આપી હતી. 

Feb 21, 2025 08:55 am

અત્યાર સુધીમાં શું બની છે ઘટના

રાજીવ મોદી સામેના દુષ્કર્મ કેસની તપાસ માટે SIT નિમવામાં આવી હતી. તેમજ એડિશનલ પોલીસ કમિશનર ચિરાગ કોરડિયાના વડપણ હેઠળ SITએ કેસના તમામ સાક્ષીઓના નિવેદન લીધા.આ મામલે પોલીસે તપાસમાં રાજીવ મોદીને ક્લીનચિટ આપી દીધી હતી. જે પછી ફરી એકવાર યુવતીએ આરોપ લગાવ્યો કે, રાજીવ મોદી સામે ફરિયાદ ના કરવા તેના પર પોલીસ દ્વારા જ દબાણ કરવામાં આવ્યું હતું.આ પછી કેડિલાના રાજીવ મોદી સામે યુવતીએ કોર્ટમાં એફિડેવિટ ફાઈલ કરી હતી. જેમાં પોતાના કેસની તપાસ કેન્દ્રીય તપાસ એજન્સીને સોંપવા માટેની માંગ કરી હતી. આ વચ્ચે જ હવે પીડિતાએ હ્યુમન રાઈટ કાઉન્સિલમાં ફરિયાદ કરીને મદદની માંગણી કરી છે. 

Feb 21, 2025 08:54 am

જાણો શું છે A સમરી

રાજીવ મોદી દુષ્કર્મ કેસમાં ફરિયાદી બલ્ગેરિયન યુવતી પોતાના વતન પરત ફરી ગઈ હોવાનું પોલીસનું કહેવું છે. ત્યારે હવે પોલીસે આ કેસ સંદર્ભે કોર્ટમાં A સમરી ફાઈલ કરી છે. A સમરી ત્યારે ભરાય છે જ્યારે પોલીસ માનતી હોય કે ગુનો બન્યો છે. પરંતુ આરોપી વિરુદ્ધ પૂરતા પુરાવા ના મળતા હોય. ત્યારે આરોપીને કોર્ટ સમક્ષ ઉપસ્થિત કરીને ટ્રાયલ ચલાવી શકાય તેમ નથી. વળી આ કેસમાં ફરિયાદ દાખલ થયે અને ગુનો બન્યા વચ્ચે આશરે 1 વર્ષ જેટલો સમય વીતી ચૂક્યો છે. જોકે, હવે મેજિસ્ટ્રેટ સમક્ષ જઈને ફરિયાદી વાંધો ઉઠાવી શકે છે. મેજિસ્ટ્રેટ પોલીસને વધુ તપાસ માટે આદેશ પણ આપી શકે છે. પોલીસ દ્વારા A સમરી ભરાતા યુવતીના વકીલે સુપ્રીમ કોર્ટમાં પોતાની ફરિયાદ સંદર્ભે CBI તપાસની માગ સાથે કરેલ અરજી નિરર્થક થઈ છે. જો કેસ બંધ કરાય તો તેને હાઇકોર્ટમાં ચેલેન્જ કરી શકાશે.

Feb 21, 2025 08:54 am

પોલીસે આ મામલે કલીનચીટ આપી હતી 

આ કેસ બાદ કામકાજનાં સ્થળે મહિલાઓ સાથે સેક્સ્યુઅલ હેરેસમેન્ટ અંગે બનેલા કાયદાની જોગવાઈનું પાલન નહીં થયું હોવા મામલે અમદાવાદ કલેક્ટર અને રાષ્ટ્રીય મહિલા આયોગમાં ફરિયાદ કરાઈ હતી. જો કે, ફરિયાદ બાદ પણ ઠોસ પગલાં નહીં લેવાતા HCમાં અરજી કરાઈ છે. આ બાબતે કલેક્ટર અને અન્યો સામે તપાસ થાય તેવી માંગણી કરાઈ છે.કેડીલાના સીએમજી રાજીવ મોદીના સામે દુષ્કર્મના આક્ષેપોનો મામલો સતત વણસી રહ્યો છે. તાજેતરમાં જ પોલીસે રાજીવ મોદીને આ મામલે ક્લીનચીટ આપી હતી. 

Feb 21, 2025 08:43 am

Cadilaના CMD રાજીવ મોદી સામે બલ્ગેરિયન યુવતીની હાઈકોર્ટમા ફરિયાદ, તપાસ અટકી ગઈ !

કેડીલાના રાજીવ મોદી સામે જાતીય સતામણીની ફરિયાદને લઈ બલ્ગેરિયન યુવતીએ હાઈકોર્ટમાં દ્વારા ખખડાવ્યા છે,તપાસ ઢીલી હોવાને લઈ યુવતી ફરીથી હાઈકોર્ટ પહોંચી છે,પીડિતાને સાંભળ્યા વિના ફરિયાદ રદ કરતા વિવાદ HCમાં પહોંચ્યો છે,બીજી તરફ ગુજરાત હાઈકોર્ટે કલેકટર, નેશનલ કમિશનર ઓફ વુમન્સને નોટિસ ફટકારવામાં આવી છે,તો NCW અને કલેકટર ફરિયાદ રદ્દ કરવા મુદ્દે આપશે જવાબ.

Feb 21, 2025 08:30 am

વડોદરાની પોદાર વર્લ્સ સ્કૂલ માણેજા સામે કાર્યવાહી

ધો.4ના પ્રવેશ માટે વિદ્યાર્થીનું ઈન્ટરવ્યૂ લેતા કાર્યવાહી,DEOએ શાળાને રુ. 10 હજારનો દંડ ફટકાર્યો,વાલીએ રાષ્ટ્રીય બાળ સંરક્ષણમાં કરી હતી ફરિયાદ,કલેક્ટરે DEOને આદેશ કરતા દંડનીય કાર્યવાહી

Feb 21, 2025 08:18 am

શું હતો સમગ્ર મામલો?

અમદાવાદના એસજી હાઈવે પર આવેલી ખ્યાતિ મલ્ટીસ્પેશિયાલિટી હોસ્પિટલમાં 11 નવેમ્બરના રોજ કડીના બોરીસણા ગામના 19 લોકોની એન્જિયોગ્રાફી અને એ પૈકીના 7 લોકોની એન્જિયોપ્લાસ્ટી કરવામાં આવી હતી, જેમાંથી બે દર્દીનાં મોત થતાં હોસ્પિટલ પર હોબાળો થયો હતો. ખ્યાતિ હોસ્પિટલના સંચાલકો અને તબીબો દ્વારા PMJAY યોજનાનો લાભ લેવા માટે લોકોને ઓપરેશનની જરૂર ન હોવા છતાં ખોટી રીતે કરી નાખ્યાં હોવાનું સામે આવ્યું હતું

Feb 21, 2025 08:18 am

રાજશ્રી કોઠારી ખ્યાતિ હોસ્પિટલની ડાયરેકટર હતી

ખ્યાતિ મલ્ટી સ્પેશિયાલિટી હોસ્પિટલની ડાયરેક્ટર એવી રાજશ્રી કોઠારી પોલીસ ફરિયાદ નોંધાયા બાદ ભૂગર્ભમાં ઉતરી ગઈ હતી. અમદાવાદ ક્રાઈમ બ્રાંચે 32 દિવસ બાદ તેની રાજસ્થાનથી ધરપકડ કરી હતી.રાજશ્રીનો હોસ્પિટલમાં હિસ્સો 3.61 ટકા હતો અને આ પહેલા તેમના પતિ ડાયરેક્ટર હતા. આરોપી રાજશ્રી કોઠારીના પતિ પ્રદિપ કોઠારી તથા ચિરાગ રાજપૂતે કોરોના વખતે એશીયન બેરીયાટ્રીકસ હોસ્પીટલ લીઝ પર રાખી કોરોનાની ટ્રીટમેન્ટ ચાલુ કરેલ હતી. 

Feb 21, 2025 08:18 am

તપાસમાં સહકાર આપવાનો ઉલ્લેખ

આ સમગ્ર કેસની વાત કરવામાં આવે તો ખ્યાતિકાંડમાં આ એક મહિલા આરોપી છે જે સમગ્ર કેસમાં મુખ્ય આરોપી તરીકેને ભુમિકામાં છે ત્યારે અગાઉ તો કોર્ટે જામીન અરજી ફગાવી દીધી હતી પરંતુ આ વખતે જે જામીન અરજી કરવામાં આવી છે તેમાં ઉલ્લેખ કરવામાં આવ્યો છે કે,આરોપી તપાસમાં સહકાર આપશે અને  જામીન શરતોનું પાલન કરશે તો આરોપી પોલીસ સમક્ષ હાજર થયા જેથી જામીન આપવા માટે ઉલ્લેખ કરવામાં આવ્યો છે.

Feb 21, 2025 08:17 am

ખ્યાતિ હોસ્પિટલ કાંડની આરોપી રાજશ્રી કોઠારીએ જેલની બહાર નીકળવા કરી જામીન અરજી

ખ્યાતિકાંડની આરોપી રાજશ્રી કોઠારી જેલમુક્ત થવા હવાતિયા મારી રહી છે,તો આરોપી રાજશ્રી કોઠારીએ ગ્રામ્ય કોર્ટમાં જામીન અરજી કરી છે કે તેને જેલની બહાર નીકળવું છે તો 24 ફેબ્રુઆરીએ રાજશ્રીની જામીન અરજી પર સુનાવણી હાથ ધરવામાં આવશે તો અમદાવાદ ગ્રામ્ય કોર્ટે અગાઉ તેની જામીન અરજી ફગાવી દીધી હતી.

Feb 21, 2025 08:01 am

વડોદરા ક્રાઈમ બ્રાન્ચે કાર ચોરીની માસ્ટર માઈન્ડ ટોળકી ઝડપી

વડોદરા ક્રાઈમ બ્રાન્ચના હાથે કાર ચોરીની માસ્ટર ટોળકી ઝડપાઈ ગઈ છે,જેમાં 149 ઇકો કારની ચોરીનો કેસ ઉકેલાયો છે,પૂનાનો ડોકટર કારની ચોરી કરવા માટે અમદાવાદ અને વડોદરા આવતો હતો,મુખ્ય આરોપી ડોકટર BHMS છે,ક્રાઈમ બ્રાન્ચને બાતમી મળી હતી અને તે બાતમીના આધારે ધરપકડ કરી ચોરીનો ભેદ ઉકેલ્યો છે.


Feb 21, 2025 08:00 am

સાત ગુનાનો ભેદ ઉકેલાયો

ક્રાઈમ બ્રાન્ચે ચેઇન સ્નેચિંગ કરનાર બે આરોપીઓને ઝડપી પાડયા છે જેમાં સામે આવ્યું છે કે આરોપીઓ સિખલીગર ગેંગના સભ્યો છે અને તેમની સાથે અન્ય આરોપીઓ છે તેઓ પણ ચોરીની અને ચેઈન સ્નેચિંગની ઘટનાને અંજામ આપતા હોય છે તેવું સામે આવ્યું છે,આરોપીઓએ વડોદરા સિવાવ પણ અન્ય જિલ્લાઓમાં ચેઈન સ્નેચિંગ કરવાની ઘટનાને અંજામ આપ્યો છે.આરોપીઓ જયારે ચેઈન સ્નેચિંગ કરવાના હોય તે પહેલા તેઓ રેકી કરતા અને બાઈક પર આવી મોઢે રૂમાલ બાંધીને ચેઈન સ્નેચિંગ કરતા હતા. 

Feb 21, 2025 08:00 am

બે મહિનાથી મચાવતા હતા આતંક

પોલીસની પ્રાથમિક તપાસમાં સામે આવ્યું છે કે આરોપીઓ છેલ્લા બે મહિનાથી વડોદરાના પૂર્વ વિસ્તારમાં નાઈટમાં મહિલાઓ વોકિંગ કરવા નીકળે તે સમયે તેમને ટાર્ગેટ કરતા અને ગળામાં રહેલી ચેઈન ખેંચીને જતા રહેતા હતા,પોલીસની તપાસમાં સામે આવ્યું છે કે આરોપીઓએ અલગ-અલગ વિસ્તારમાં ચેઈન સ્નેચિંગ કરી છે અને કુલ 7 ગુનાનો ભેદ ઉકેલાઈ ગયો છે,તારાસિંગ અને દિલદારસિંગને ક્રાઈમ બ્રાન્ચે ઝડપ્યા છે અને તેમની પાસેથી 7.27 લાખનો મુદ્દામાલ જપ્ત કરવામાં આવ્યો છે.

Feb 21, 2025 08:00 am

વડોદરામાં ચેઈન સ્નેચિંગ કરનાર 2 આરોપી ઝડપાયા, નાઈટ વોકમાં નીકળતી મહિલાઓને કરતા ટાર્ગેટ

વડોદરામાં ચેઈન સ્નેચિંગ કરતા બે આરોપીઓને વડોદરા ક્રાઈમ બ્રાન્ચે ઝડપી પાડયા છે,આરોપીઓને સયાજીપુરા ગાર્ડન પાસેથી ઝડપી પાડયા છે,પોલીસને બાતમી હતી કે બે આરોપીઓ ચેઈન સ્નેચિંગ કરે છે અને તેઓની પાસે મુદ્દામાલ પણ છે ત્યારે પોલીસે તેના આધારે વોચ ગોઠવીને આરોપીઓને ઝડપી પાડયા છે.પોલીસની તપાસમાં હજી વધારે ગુનાનો ભેદ ઉકેલાઈ શકે છે.

Feb 21, 2025 07:35 am

વિધાનસભા બજેટ સત્રનો આજે ત્રીજો દિવસે

સવારે 10 વાગ્યે મળશે વિધાનસભાની બેઠક,પ્રશ્નોત્તરી કાળથી થશે વિધાનસભા બેઠકની શરૂઆત,પ્રશ્નોત્તરી કાળમાં થશે વિવિધ વિભાગોની ચર્ચા,ખ્યાતિ, રાજકોટ CCTV કાંડ મુદ્દે વિપક્ષ સરકારને ઘેરશે,ગુજરાત રાજ્ય ફિઝિયોથેરાપી કાઉન્સિલ વિધેયક થશે રજૂ,ગુજ. ચિકિત્સા સંસ્થા. રજી.અને નિયમન સુધારા વિધેયક રજૂ થશે

Feb 21, 2025 07:34 am

રાજ્યમાં એક જ દિવસમાં તાપમાન 2 થી 5 ડિગ્રી વધી ગયું છે

પવનની દિશા બદલાતા તાપમાનમાં વધારો થયો છે. જમ્મૂ-કાશ્મીરમાં નવું વેસ્ટર્ન ડિસ્ટર્બન્સ સક્રિય થતા ગુજરાત પર તેની મોટી અસર જોવા મળી છે. અમદાવાદના લઘુત્તમ તાપમાનમાં એક દિવસમાં 3.5 ડિગ્રીનો વધારો થયો છે. વહેલી સવારે લાગતી ઠંડીના પ્રમાણમાં ઘટાડો થયો છે. પરંતું ત્રણ દિવસ બાદ ફરી ઠંડીમાં સામાન્ય વધારો થઈ શકે છે. જો કે, હાલના દિવસોમાં મિશ્ર ઋતુ રહેતી હોવાના કારણે રોગચાળાના પ્રમાણમાં વધારો થયો છે. સવારે અને રાત્રે ઠંડી તો દિવસના ભાગમાં ગરમીનો અનુભવ થઈ રહ્યો છે. 

 

Feb 21, 2025 07:34 am

બપોરના સમયે ગરમીનો અહેસાસ

ગુજરાતમાં ઠંડી ધીરે ધીરે વિદાય લઈ શકે છે તેવી આગાહી હવામાન વિભાગ દ્વારા કરવામાં આવી છે. બંગાળની ખાડી તરફથી આવતા ભેજવાળા પવન અને વેસ્ટર્ન ડિસ્ટર્બન્સને કારણે રાજ્યના અનેક વિસ્તારોમાં વાદળછાયું વાતાવરણ છવાયું છે.આ સાથે ગરમી વધવાની પણ આગાહી કરી છે.હાલ ગુજરાતમાં ઉત્તરથી ઉત્તર પૂર્વની દિશાના પવન ફૂંકાઈ રહ્યા છે. ત્યારે ગુજરાતમાં 24 કલાક શુષ્ક હવામાન રહેશે.

Feb 21, 2025 07:34 am

જાણો કયા કેટલું તાપમાન નોંધાયું

હવામાન વિભાગની આગાહી પ્રમાણે વાત કરવામાં આવે તો અમદાવાદમાં 21.1 ડિગ્રી, ગાંધીનગરમાં 20.2 ડિગ્રી,ડીસામાં 18.4 ડિગ્રી, વડોદરામાં 19.4 ડિગ્રી,નલિયામાં 16.2 ડિગ્રી, રાજકોટમાં 19.1 ડિગ્રી,વલ્લભ વિદ્યાનગરમાં 21.5 ડિગ્રી,સુરતમાં 20.9 ડિગ્રી, ભુજમાં 20.4 ડિગ્રી,કંડલામાં 21.2 ડિગ્રી, ભાવનગરમાં 21.3 ડિગ્રી,દ્વારકામાં 22 ડિગ્રી, ઓખામાં 23 ડિગ્રી,પોરબંદરમાં 21.4 ડિગ્રી, વેરાવળમાં 22.6 ડિગ્રી,અમરેલીમાં 21.5 ડિગ્રી, સુરેન્દ્રનગરમાં 21.8 ડિગ્રી તાપમાન નોંધાયું છે.

Feb 21, 2025 07:33 am

Gujarat Weather : રાજયમાં ઉત્તર પૂર્વથી ઉત્તર તરફના પવન ફુકાતા ગરમીનો અહેસાસ

રાજ્યમાં શિયાળાની વિદાયની શરૂઆત થઈ છે અને સાથે સાથે લઘુત્તમ તાપમાનમાં 3 થી 5 ડિગ્રીનો વધારો થયો છે,કેશોદમાં સૌથી ઓછું 15.2 ડિગ્રી તાપમાન નોંધાયું છે.રાજયમાં ઉત્તર પૂર્વથી ઉત્તર તરફના પવન ફુકાતા ગરમીનો અહેસાસ થઈ રહ્યો છે,રાજયમાં પવનોની દિશા પણ બદલાઈ છે જેના કારણે ઠંડી ધીરે ધીરે વિદાય લઈ રહી છે.


Feb 21, 2025 07:21 am

અમદાવાદમાં દારુ બનાવતી ફેક્ટરી ઝડપાઇ

શાહપુર વિસ્તારમાંથી ઝડપાઇ દારુની ફેક્ટરી,પોલીસે લિક્વિડ સહિત 45 બોટલ દારુ કબજે કર્યો,રિકી જૈન નામના આરોપીની કરી ધરપકડ,પોલીસે 1.18 લાખનો મુદ્દામાલ કર્યો જપ્ત

Feb 21, 2025 07:20 am

પાટણના સ્થાપના દિવસે મહત્વનો નિર્ણય 

પાટણ સંગ્રહાલયનું નામ રાજમાતા નાયકાદેવી કરાયું,રાજ્ય સરકારે નામકરણનો પત્ર બહાર પાડ્યો 

Feb 21, 2025 07:19 am

સાયબર ક્રાઈમ ત્રણેય આરોપીઓને કોર્ટમાં રજૂ કરશે

અમદાવાદ મેટ્રો કોર્ટમાં ત્રણેય આરોપીને કરાશે રજૂ,સાયબર ક્રાઈમ આરોપીઓને ઝડપી અમદાવાદ લાવી,પ્રજવલ તૈલી, પ્રજ પાટીલ, ચંદ્રપ્રકાશ ભીંસની ધરપકડ,1 આરોપી યૂપી, 2 આરોપીઓની મહારાષ્ટ્રની ધરપકડ

Feb 21, 2025 07:19 am

કેડીલાના રાજીવ મોદી સામે જાતીય સતામણીની ફરિયાદ

HCમાં રાજીવ મોદી સામે બલ્ગેરિયન યુવતીની ફરિયાદ,પીડિતાને સાંભળ્યા વિના ફરિયાદ રદ કરતા વિવાદ HCમાં,HCની કલેકટર, નેશનલ કમિશનર ઑફ વુમન્સને નોટિસ,NCW અને કલેકટર ફરિયાદ રદ્દ કરવા મુદ્દે આપશે જવાબ,લોકલ કમ્પ્લેઈમેન્ટ કમિટીએ ફરિયાદ ક્લોઝ કરી હતી,પીડિતાએ જાતીય સતામણીની ફરિયાદ લેવા કરી છે માગ

Feb 21, 2025 07:18 am

ખ્યાતિકાંડમાં રાજશ્રી કોઠારીના જેલમુક્ત થવા હવાતિયા

આરોપી રાજશ્રી કોઠારીની ગ્રામ્ય કોર્ટમાં જામીન અરજી,24 ફેબ્રુઆરીએ રાજશ્રીની જામીન અરજી પર સુનાવણી,અગાઉ ગ્રામ્ય કોર્ટે આગોતરા જામીન અરજી ફગાવી હતી,તપાસમાં સહકારની બાંહેધરી આપવાનો અરજીમાં ઉલ્લેખ,આરોપી જામીન શરતોનું પાલન કરશે તેવો અરજીમાં ઉલ્લેખ,પોલીસ સમક્ષ હાજર થયા જેથી જામીન આપવાનો ઉલ્લેખ

Feb 22, 2025 05:46 pm

અમદાવાદ ખાતેનર્સિંગ ઇન્સ્ટિટ્યૂટમાં શપથ ગ્રહણ સમારોહ
સોહમ શાંતમ્ અને શિવમ નર્સિંગ ઇન્સ્ટિટ્યૂટનો શપથ ગ્રહણ સમારોહ અમદાવાદ ખાતે યોજાયો. તેમાં 450 થી વધુ વિદ્યાર્થીઓએ શપથ લીધા.આ સંસ્થામાં કુલ ચાર ચાર જેટલા વિદ્યાર્થીઓ અભ્યાસ કરે છે.આ શપથ ગ્રહણ સમારોહમાં અમદાવાદના મેયર પ્રતિભા જૈન અમદાવાદ પશ્ચિમ સાંસદ દિનેશ મકવાણા કોંગ્રેસ ધારાસભ્ય શૈલેષ પરમાર સહિતના આગેવાનો હાજર રહ્યા હતા. આ શપથ ગ્રહણ સમારોહમાં દરેક વિદ્યાર્થીઓ નર્સિંગ નો અભ્યાસ કર્યા બાદ પોતાના જીવનમાં કંઈક નવું શીખે તે માટે યોજવામાં આવે છે. 
Feb 22, 2025 05:32 pm

અમરેલી જિલ્લામાં ચાલુ વર્ષે કપાસનું સારું વાવેતર થયું
અમરેલી જિલ્લામાં ચાલુ વર્ષ કપાસનું સારું વાવેતર થયું હતું પરંતુ કપાસના ભાવ ખેડૂતોને સારા નથી મળી રહ્યા ત્યારે સરકાર દ્વારા ટેકાના ભાવે કપાસની સી.સી.આઇ કેન્દ્ર મારફત ખરીદી કરવામાં આવી રહી છે પરંતુ ખાંભા તાલુકાના નાનુડી ખાતે ફાળવેલ સી.સી.આઇ દ્વારા કરાતી કપાસની ખરીદી છેલ્લા દસ બાર દિવસથી બંધ હોવાને કારણે ખેડૂતોને ઓછા ભાવે કપાસ માર્કેટમાં વેચવા મજબૂરી ઊભી થઈ છે. 
Feb 22, 2025 05:15 pm

સુરતના માંગરોળમાં આતંક મચાવનાર ઝડપાયા
બુટલેગર રાકેશ પકોડો સહિત 3 ઝડપાયા. કુલ 15થી 20 લોકો સામે પોલીસ ફરિયાદ નોંધાઇ. પોલીસે FSLને સાથે રાખી પુરાવા એકત્ર કર્યા. તમામ આરોપીઓ સામે પાસા હેઠળની કાર્યવાહી કરાશે. અન્ય આરોપીઓને પકડવા પોલીસે તજવીજ હાથ ધરી. કોસંબા પોલીસજિલ્લા LCB,SOGએ ટીમો બનાવી. જ્વલનશીલ પદાર્થથી ઘર સળગાવવાનો પ્રયાસ. પીપોદ્રા GIDCની સોસાયટી બાનમાં લીધી. નજીવી વાતે બબાલમાં હથિયાર સાથે આતંક. જ્વલનશીલ પદાર્થથી ઘર સળગાવવાનો પ્રયાસ. બોટલમાં જ્વલનશીલ પદાર્થ લઈને આવ્યા હતા. લુખ્ખાઓએ કાર પણ સળગાવી લીધી. 

Feb 22, 2025 05:00 pm

બોટાદ જિલ્લા ડાયમંડ એસોસિએશનની પહેલ
રત્ન કલાકારોને આપશે પરીચય કાર્ડ. 35 હજારની વીમા પોલીસી પણ ફ્રીમાં આપશે. સરકારી સહાય સીધી રત્ન કલાકારોના એકાઉન્ટમાં જશે. જિલ્લામાં 70 હજાર કાર્ડ બનાવવાનું આયોજન. ઓળખકાર્ડ બનાવવા 2 થી 2.5 લાખનો ખર્ચ કરાશે. 
Feb 22, 2025 04:49 pm

અરવલ્લીમાં રાજ્ય સરકારના મંત્રીના પૌત્રને માર મરાયો
માર મારવાની અદાવતમાં મંત્રીના પુત્રોએ પણ હુમલો કર્યો હતો. મંત્રી ભીખુસિંહ પરમારના પૌત્રને કેટલાક લોકોએ માર્યો માર. પૌત્રને માર મારનાર ઇસમોને પણ શોધીને કરાયો હુમલો. કિરણસિંહ પરમાર, રણજીતસિંહ પરમારે કરી મારામારી. મંત્રીના પૌત્રને માર મરાયાના CCTV સામે આવ્યા. મોડાસામાં એક્ટિવા ચાલકને માર માર્યાનો વીડિયો વાયરલ. 
Feb 22, 2025 04:38 pm

અમદાવાદના ફાયર ઓફિસર લાંચ લેતા ઝડપાયા
ફાયર ઓફિસર ઇનાયત શેખ લાંચ લેતા ઝડપાયા હતા. પ્રહલાદ નગર ફાયર સ્ટેશનમાં ACBની ટ્રેપ. રૂ.65 હજારની લાંચ લેતા ACBએ ઝડપી લીધા. આરોપીએ અગાઉ 15 હજાર લીધા હતા. 14 દિવસમાં આપવાનું સર્ટી. 3 મહિના સુધી ન આપ્યું. ઇનાયત શેખ 3 મહિના ચીફ ફાયરના ચાર્જમાં હતા. વર્ષ 2012 થી 2016 રાજકોટમાં નોકરી કરતા હતા. 2016-19 વડોદરા, 2019થી અમદાવાદમાં નોકરી. આરોપી ઇનાયત હુસૈન શેખ વર્ગ 2ના અધિકારી છે. 

Feb 22, 2025 04:24 pm

સુરતના ભાઠેનામાં લગ્નના જમણવારમાં ભેંસ ઘુસી
જમણવારની જગ્યામાં ઘુસી 5 લોકોને લીધા અડફેટે. ગેરકાયદે કતલખાનામાંથી છૂટીને ભાગી હતી ભેંસ. કતલખાનામાંથી છૂટીને ભેસ લગ્નમાં જઇ ચડી. કુખ્યાત કસાઈ નઈમ ફંટીયાનું ઢોર હોવાનું ખુલ્યું. લગ્ન સમોરોહમાં ભેંસ આવતા અફરાતફરી મચી. 
Feb 22, 2025 03:55 pm

ગુજરાત પોલીસની કામગીરીમાં ઉત્તરોત્તર સુધારો થયો

રાજ્યના પોલીસ વડા વિકાસ સહાયે જણાવ્યું કે, ગુજરાત પોલીસની કામગીરીમાં ઉત્તરોત્તર સુધારો થાય તે માટે અનેકવિધ પગલાઓ લેવામાં આવી રહ્યા છે. પોલીસની કામગીરી વધુ અસરકાર બને તે માટે રોડમેપ તૈયાર કરવામાં આવી રહ્યો છે. પ્રજા અને પોલીસ વચ્ચે સુમેળભર્યા સંબંધો કેળવાય, નાગરિકોને સલામતી અને સુરક્ષાની પ્રતિતી થાય તે માટે પોલીસ દ્વારા વિવિધ કોમ્યુનિટી આઉટરિચ પ્રોગ્રામ અમલમાં મૂકવામાં આવ્યા છે. ‘તેરા તુજકો અર્પણ’ પહેલ હેઠળ સમગ્ર રાજ્યમાં જાન્યુઆરી માસમાં ૬૬૩ કાર્યક્રમો યોજીને રૂા.૨૦.૪૭ કરોડનો મુદ્દામાલ મૂળ માલિકને પરત કરવામાં આવ્યો છે. ‘તેરા તુજકો અર્પણ’ની ભાવના પ્રજા અને પોલીસ વચ્ચે સેતુરૂપ બની રહી છે.

Feb 22, 2025 03:50 pm

ભાવનગરમાં DGPની અધ્યક્ષતામાં ક્રાઈમ કોન્ફરન્સ યોજાઈ, અલગ-અલગ ગુનાઓને લઈ કરાઈ ચર્ચા 

ભાવનગર રેન્જની કચેરી, ભાવનગર ખાતે રાજકોટ, સુરત, વડોદરા, અમદાવાદના પોલીસ કમિશનરો અને રાજ્યના નવ રેન્જ આઈ.જી સાથે યોજાયેલી ક્રાઈમ કોન્ફરન્સમાં દરેક પોલીસ કમિશનર તથા આઈજીએ પોતાના વિસ્તારમાં કાયદો અને વ્યવસ્થા માટે કરેલી કામગીરીને પ્રેઝન્ટેશનના માધ્યમથી રજૂ કરી હતી. આ કોન્ફરન્સમાં રાજ્યના પોલીસ વડા દ્વારા ત્રણ નવા કાયદાના અમલીકરણની સમીક્ષા કરી ભવિષ્યના રોડ મેપ સાથે પરિણામલક્ષી કામગીરીની પણ સમીક્ષા કરવામાં આવી હતી.  

Feb 22, 2025 03:41 pm

સુરતમાં સ્ટેટ વિજલન્સ ની ફરી એક વાર રેડ

ઉતરાણ પોલીસ મથકની હદમાં દરોડા પાડવામાં આવ્યા છે,જેમા મોટી માત્રામાં વિદેશી દારૂનો જથ્થો પકડાયો છે.મોટા વરાછા સ્થિત ઉપલી કોલોનીમાં રેડ પાડવામાં આવી હતી જેમાં ચાર આરોપીની ઘટના સ્થળેથી ધરપકડ કરવામાં આવી છે,પાંચ કાયદાના સંઘર્ષમાં આવેલા બાળક પણ હાજર હતા જેમાં લિસ્ટેડ બુટલેગર સહિત ત્રણ વોન્ટેડ હતા.

Feb 22, 2025 03:40 pm

ચલથાણમાં પણ દારૂની પાર્ટી ઝડપાઈ હતી

ચલથાણ ખાતે એક ફાર્મ હાઉસમાં કેટલાક શખ્સો દારૂ પાર્ટી કરી રહ્યાની બાતમી મળતાં જ કડોદરા પોલીસ પહોંચી અને 9 શખ્સોને પકડી પાડ્યા હતા. વિદેશી મહિલાઓ પણ પકડાઈ હતી. પૂછપરછમાં ખુલાસો થયો છે કે દારૂની મહેફિલ માટે ભાવનગર, અમરેલીથી પણ કેટલાક લોકો આવ્યા હતા. જોકે, પોલીસે દરોડા પાડીને વિદેશી મહિલાઓ સાથે તમામને રંગેહાથ પકડીને રંગમાં ભંગ પાડી કાયદેસરની કાર્યવાહી કરી હતી.

Feb 22, 2025 03:40 pm

સુરતમાં ઉતરાણ પોલીસ ઉંઘતી ઝડપાઇ અને દારૂ અન્ય ક્રાઈમ એજન્સીએ ઝડપ્યો

સુરતના ઉતરાણ પોલીસ સ્ટેશન વિસ્તારમાં સ્ટેટ વિજલન્સે દરોડા પાડી દારૂ ઝડપી પાડયો છે,જેમાં વરાછામાંથી દારુનો મોટા જથ્થો ઝડપાયો છે,પોલીસે દરોડા પાડી 3384 દારૂની બોટલ જપ્ત કરી છે અને દારુ સાથે ચાર શખ્સોની કરાઇ ધરપકડ,તો લીસ્ટેડ બુટલેગર ધવલ રાઠોડ વોન્ટેડ જાહેર કરાયો છે તો મકાન ભાડે આપનાર મકાન માલિક પણ વોન્ટેડ છે,પોલીસે આ મામલે તપાસ કરી છે,

Feb 22, 2025 03:22 pm

આગામી સમયમાં કાલુપુર બ્રિજની કામગીરી ચાલુ થશે 

સારંગપુર બ્રિજ બંધ છે આગામી સમયમાં કાલુપુર બ્રિજની કામગીરી ચાલુ થશે લોકો એટલે જ સહકાર આપી રહ્યા છે,કોંગ્રેસના કોર્પોરેટરે વધુમા આક્ષેપ કરતા જણાવ્યું હતુ કે,શાહીબાગ મેમનગર બોડકદેવ સહિતના ઘણા વિસ્તાર એવા છે જેમાં 35 વર્ષ જૂની રી ડીપી છે જ્યાં તોડવાની કામગીરી નથી કરવામાં આવતી ,અમે રજૂઆત કરી હતી કે થોડા દિવસમાં રમઝાન ચાલુ થાય છે તો 1 મહિના બાદ આ કામગીરી કરવામાં આવે,સારંગપુર બ્રિજ બંધ છે આગામી સમયમાં કાલુપુર બ્રિજ ની કામગીરી ચાલુ થશે લોકો એટલે જ સહકાર આપી રહ્યા છે.


Feb 22, 2025 03:22 pm

અમદાવાદના ગોમતીપુરમાં AMC દ્વારા ડિમોલિશન 

કોંગ્રેસ કોર્પોરેટર ઇકબાલ શેખના આક્ષેપ છે કે,અમે રજૂઆત કરી હતી કે અહીં જૂની 3 મિલ છે અને ત્યાં લોકોને જગ્યા કે વળતર આપવામાં આવે પરંતુ કોર્પોરેશને અમારી વાત માની નહી અને ભેદભાવ રાખવામાં આવ્યો છે,ઘણાં વિસ્તારોમાં જૂના બાંધકામ છે પરંતુ ત્યાં બુલડોઝર ફેરવવામાં આવતું નથી.રમઝાન મહિનો આવશે તેને લઈ અમે રજૂઆત કરી હતી કે એક મહિનાનો અમને સમય આપો પંરતુ કોર્પોરેશને સમય આપ્યો નહી. 



 

Feb 22, 2025 03:21 pm

અમદાવાદના ગોમતીપુરમાં મનપાનું બુલડોઝર ફર્યુ

અમદાવાદના ગોમતીપુરમાં મનપાનું બુલડોઝર ફર્યુ હોવાની વાત સામે આવી છે,જેમા ચારતોડા કબ્રસ્તાન પર મનપાનું બુલડોઝર ફરી વળ્યુ છે,45 રહેણાક, 117 કોમર્શિયલ બાંધકામ દૂર કરાયા છે,અગાઉ નોટિસ આપી હતી તેમ છત્તા મકાન તેમજ જમીન ખાલી કરતા ન હતા તેના કારણે બુલડોઝર ફરી વળ્યું છે.

Feb 22, 2025 03:11 pm

કોઈ તમારી પાસે લાંચ માંગે તો કરો એસીબીનો સંપર્ક

ગુજરાતમા એસીબી વિભાગ લાંચને લઈ સતર્ક છે,જો તમારી પાસે કોઈ અધિકારી કામ કરાવવાને લઈ લાંચ માંગે તો તમે એસીબીનો સંપર્ક કરી શકો છે 1064 આ નંબર એસીબીનો ટોલ ફ્રી નંબર છે જેમાં તમે અધિકારીનું નામ અને જે જગ્યાએ ફરજ બજાવતા હોય તેની વિગત આપી શકો છો ત્યારબાદ એસીબી તમારો સંપર્ક કરશે અને ટ્રેપ સફળ બનાવી શકે છે.

Feb 22, 2025 03:11 pm

અધિકારીઓ સામે લેવાયા પગલા

ગુજરાતમાં અધિકારીઓ લાંચ લઈ મોટા ફાર્મ હાઉસ,સોના અને વિવિધ મિલકતોમાં રોકાણ કરતા હોય છે,ગુજરાતમાં સાગઠિયા જેવા ઘણા અધિકારીઓ એવા હશે કે જેની પાસે અઢળક મિલકતો હતો, આવા અધિકારીઓ સામે આવક કરતાં વધુ સંપત્તિનો કેસ દાખલ થયા પછી મિલકતો જપ્ત કરવા કોર્ટ પ્રક્રિયામાંથી પસાર થવું પડે છે.કેસ દાખલ થયા પછી સરકાર અપ્રમાણસરની મિલકતો જપ્ત કરી શકશે. આ ઉપરાંત જામીન માટે પણ આકરા નિયમો ઘડવામાં આવી શકે છે.ઘણા કિસ્સાઓ એવા પણ બન્યા છે જેમાં અધિકારીઓને જેલ થયા પછી જામીન મળી જતા હોય છે,ઘણા અધિકારીઓ એવા પણ છે કે જેઓ બીજાના નામે સંપતિ લેતા હોય છે ત્યારે આવા અધિકારીઓએ પણ સચેત થવું જરૂરી છે,ગુજરાતમાં ઘણા અધિકારીઓ એવા છે કે જે સામન્ય નાગરિક પાસે પણ લાંચ લેવામાં અટકાતા નથી,તો ઘણા અધિકારીઓ એવા છે કે જે સરકાર પગાર આપે તેમાં જ તેમનું ગુજરાન ચલાવતા હોય છે.

Feb 22, 2025 03:10 pm

રૂપિયા નહી આપે તો ફાઈલ એપ્રુવ નહી કરૂ તેમ કહી લાંચ માગી

જે બાદ આ કામના આક્ષેપિતે ફરીયાદીને રૂબરૂમાં મળી ફરીયાદીને મળી ગયેલ ફાયર એન.ઓ.સી. ના વ્યવહારના રૂ.૮૦,૦૦૦/- નહી આપે તો ભવિષ્યમાં ફરીયાદીની ફાયર એન.ઓ.સી.ને લગતી ફાઇલો એપ્રુવ થશે નહી તેવી ગર્ભિત ધમકી આપતા ફરીયાદી પાસેથી જે તે દિવસે રૂ. ૧૫,૦૦૦/- લઇ લીધેલ અને બાકીના રૂ.૬૫,૦૦૦/- ની અવાર નવાર માંગણી કરતા હોય જે લાંચની રકમ ફરીયાદી આપવા માંગતા ન હોય એ.સી.બી.નો સંપર્ક કરી પોતાની ફરીયાદ આપતા ફરીયાદીની ફરીયાદ આધારે બે રાજય સેવક પંચોને સાથે રાખી સરકારી ઓડીયો રેકોર્ડરનો ઉપયોગ કરી આજ તા.૨૨/૦૨/૨૦૨૫ ના રોજ ગઠવેલ લાંચના છટકામાં આક્ષેપિતે ફરીયાદી સાથે લાંચની માંગણી સબંધેની હેતુલક્ષી વાતચીત કરી,  ફરીયાદી પાસેથી લાંચના નાણા રૂ. ૬૫,૦૦૦/- સ્વીકારી પકડાઇ જઇ, પોતાના રાજય સેવક તરીકેના હોદ્દાનો દુરઉપયોગ કરી, ગુનાહીત ગેરવર્તણુંક કરી ગુનો કર્યા બાબત.

Feb 22, 2025 03:09 pm

બિલ્ડીંગની ફાયર એન.ઓ.સી. મેળવવા માંગી લાંચ

આ કામના ફરિયાદી ખાનગી એજન્સી ચલાવી સરકારી તથા ખાનગી બિલ્ડીંગોમાં ફાયર સેફટીના સાધનો ઇન્સ્ટોલ કરવાની તથા ફાયર એન.ઓ.સી.ને લગતા કન્સલ્ટીંગનુ કામ કરે છે. ફરીયાદીએ એક બિલ્ડીંગની ફાયર એન.ઓ.સી. મેળવી આપવાનુ કન્સલ્ટીંગનુ કામ રાખેલ હોય જે બિલ્ડીંગની ફાયર એન.ઓ.સી. મેળવવા જરૂરી દસ્તાવેજો  તૈયાર કરી ફાઇલ બનાવી આક્ષેપિતની કચેરી ખાતે મોકલી આપેલ જે ફાયર એન.ઓ.સી. અંદાજીત ત્રણ મહીના સુધી ના મળતા આ કામના ફરીયાદી આક્ષેપિતને તેઓની કચેરી ખાતે રૂબરૂમાં મળતા આક્ષેપિતે ફાયર એન.ઓ.સી. આપવાના અવેજ પેટે રૂ.૮૦,૦૦૦/- ની લાંચની માંગણી કરેલ પરંતુ ફરીયાદીએ લાંચના નાણા આપેલ નહી. જે બાદ ફરીયાદીને ફાયર એનઓસી મળી ગયેલ હતી. 


Feb 22, 2025 03:09 pm

અમદાવાદના ફાયર ઓફિસર ઇનાયત શેખ રૂપિયા 65 હજાર લાંચ લેતા ઝડપાયા

અમદાવાદના પ્રહલાદનગર ફાયર સ્ટેશનમાં ACBની ટ્રેપ થઈ છે જેમાં ફાયર ઓફિસર ઇનાયત શેખ લાંચ લેતા ઝડપાયા છે,આ લાંચ રૂપિયા 65 હજારની છે જેમાં અધિકારી રૂબરૂમાં લાંચ લેતા ઝડપાઈ ગયા છે,હાલમાં અધિકારી ઈનાયત શેખ સામે ગુનો નોંધવામાં આવ્યો છે અને અમદાવાદ એસીબી ઓફીસ ખાતે તેમને લઈ જવામાં આવ્યા છે.ફાયર સેફટીની એનઓસીને લઈ માંગી હતી લાંચ.

Feb 22, 2025 03:00 pm

વાંચો 03 વાગ્યા સુધીના મહત્વના સમાચાર



01 - Mahakumbh 2025: અત્યાર સુધીમાં 60 કરોડ ભક્તો કરી ચૂક્યા છે સ્નાન



02 - Junagadh: ભવનાથમાં મહાશિવરાત્રિ મેળાનો ધમધમાટ, હર હર મહાદેવના નાદથી ગૂંજ્યું ગિરનાર!



03 - કેન્દ્ર સરકારની digital strike, સુરક્ષાની ચિંતાને ધ્યાનમાં રાખી કેટલીક app પર પ્રતિબંધ

 

04 - Rajkotના બે યુવાનો 6 દિવસમાં 3100 કિમી બાઈક પ્રવાસ કરી મહાકુંભ પહોંચ્યા



05 - IND vs PAK મેચ પહેલા યુવરાજસિંહે આ બેટ્સમેનને લઇ કરી મોટી ભવિષ્યવાણી



06 -Rajkot News : 28 દિકરીઓને રડાવનાર ચંદ્રેશ છત્રોલાના હવે નવા નાટકો



07 - CBSE ધોરણ 12 ફિઝિકસના પેપર વિવાદને લઇ સંદેશ ન્યૂઝના અહેવાલની ધારદાર અસર



08 - Shivraj Singh Chouhanએ એર ઈન્ડિયા પર ઉઠાવ્યા સવાલ, ટ્વીટ કરીને આક્રોશ ઠાલવ્યો



09 - Donald Trump: "વોટર ટર્નઆઉટ" માટે 21 મિલિયન ડૉલર ભારતને આપીશું



10 - Vadodaraના કરણજણમાં વિદેશમાં વર્ક પરમીટને લઈ ભાણીયાએ મામાનું 2 કરોડનું ફેરવ્યું ફુલેકુ



Feb 22, 2025 02:53 pm

સુરતના અડાજણમાં ઝુંપડપટ્ટીમાં આગ

ઝુંપડપટ્ટીમાં આગ લાગતા અફડાતફડી,અડાજણ સ્થિત સ્ટાર બજાર પાસેનો બનાવ,ફાયર ટીમે આગ પર કાબુ મેળવ્યો,આગમાં ઘર વખરી, વાહન બળીને ખાખ

Feb 22, 2025 02:31 pm

વેરાવળ રેલવે સ્ટેશન ખાતે પાર્કિંગચાર્જની વસુલાત

પાર્કિંગની કોઈ પણ જાતની સુવિધા વિના જ વસૂલાત,રેલવેની ઉઘાડી લૂંટના આક્ષેપ સાથે યાત્રિકોનો હોબાળો,માત્ર દોરડા બાંધી વાહનચાલકો પાસેથી લેવાય છે રુપિયા,રેલવે કમિટી મેમ્બર સહિત સામાજીક આગેવાનોની રજૂઆત,ગેરકાયદે પરચી આપી ચાર્જ વસુલાતો હોવાનું સામે આવ્યું પાર્કિંગ ચાર્જ વસુલતા ઈસમો પાકે કોઈ પુરાવા જ નથી,પાર્કિગમાં CCTV પ્રાથમિક સુવિધાઓ ઉપલબ્ધ નથી

Feb 22, 2025 02:20 pm

દારૂબંધી કાગળ પર હોય તેવા આંકડા સામે આવ્યા 

એક વર્ષમાં 27,495 કેસ દારૂ પી અને વાહન ચલાવવાના નોંધાયા,વર્ષ 2023 24 રોડ સેફટી રિપોર્ટમાં આંકડો સામે આવ્યો,2021-22 મા દારૂ પીને વાહન ચલાવવાના 13153 કેસ નોંધાયા હતા,હેલ્મેટ નહિ પહેરવાના સંદર્ભે 3,31,445 ગુના નોંધવામાં આવ્યા,સીટબેલ્ટ નિયમભંગ ના 4,21,82 ગુના,ઓવર સ્પીડના 1,66,813 ગુના,ટ્રાફિક સિગ્નલ અને લગતા 3,23,809 ગુના નોંધાયા,મોબાઈલ ફોન ના ઉપયોગ કરવા બદલ 2,08,404 ગુના નોંધાયા

Feb 22, 2025 02:14 pm

નર્મદ સુવર્ણચંદ્રકથી સન્માનિત કરવામાં આવ્યા હતા

અત્રે ઉલ્લેખનીય છે કે,‘ઇન્દુચાચા’એ મહાગુજરાત આંદોલનમાં સક્રિય ભૂમિકા ભજવી આઝાદીની ચળવળમાં અમૂલ્ય યોગદાન આપ્યું હતું.ઈન્દુલાલ યાજ્ઞિક સાદગીને વરેલા નિઃસ્પૃહ, લોકપ્રિય, સંઘર્ષશીલ અને સક્રિય નેતા હોવાની સાથે પત્રકાર અને સાહિત્યકાર પણ હતા. ઇન્દુચાચાએ સાહિત્યમાં આપેલા યોગદાનના પરિણામે તેમને નર્મદ સુવર્ણચંદ્રકથી સન્માનિત કરવામાં આવ્યા હતા. 

Feb 22, 2025 02:13 pm

Indulal Yagnikની 133મી જન્મજયંતી નિમિત્તે ગુજરાત વિધાનસભા ખાતે  પુષ્પાંજલિ અર્પણ કરાઈ

'ઇન્દુચાચા'ના હુલામણા નામથી જાણીતા સ્વાતંત્ર્ય સેનાની શ્રી ઇન્દુલાલ યાજ્ઞિકની ૧૩૩મી જન્મજયંતી નિમિત્તે ગુજરાત વિધાનસભા પોડિયમમાં આવેલા તેમના તૈલચિત્રને વિધાનસભાના ઇન્ચાર્જ સચિવ ચેતન પંડ્યાએ આજે ભાવસભર પુષ્પાંજલિ અર્પી હતી.આ પ્રસંગે ઉપસ્થિત ગુજરાત વિધાનસભાના ઉચ્ચ અધિકારીશ્રીઓ- કર્મચારીશ્રીઓ તેમજ ડાંગ જિલ્લાની ગોટીયામાળની પ્રાથમિક શાળા  વિદ્યાર્થીઓએ પણ ‘ઇન્દુચાચા’ને પુષ્પાંજલિ અર્પણ કરી હતી.  

Feb 22, 2025 02:00 pm

સૌથી વધુ માંગ હાઉસકિપિંગની રહી

એકતા કૌશલ્યવર્ધન કેન્દ્રમાં અપાતી તાલીમ પૈકી સૌથી વધુ માંગ હાઉસકિપિંગની રહી છે. તેમાં પ્લેસમેન્ટનું પ્રમાણ સૌથી સારું રહ્યું છે. એ બાદ લાઈટ મોટર વિહીકલ અને ઇ-ઓટોમાં સ્થાનિક કક્ષાએ પ્લેસમેન્ટ વધુ પ્રમાણમાં જોવા મળ્યું છે. બ્યુટી થેરપિસ્ટનો કોર્સ કર્યા બાદ ઘણી આદિવાસી યુવતીઓ પોતાના ઘરે બ્યુટી પાર્લરનો સ્વતંત્ર વ્યવસાય કરી પગભર બની પોતાના કુટુંબને આર્થિક મદદ કરવા સાથે મહિલા સશક્તિકરણનું ઉત્તમ ઉદાહરણ પુરૂં પાડી અન્યને પ્રેરણારૂપ બની રહી છે.   

Feb 22, 2025 02:00 pm

સર્જનાત્મક પ્રવૃત્તિ ખંડ વિકસાવવામાં આવ્યા

અહીં ઇ-ઓટો ડ્રાઇવર, લાઇટ મોટર વ્હીકલ ડ્રાઇવર, હાઉસ કીપિંગ એન્ડ રૂમ એટેન્ડન્ટ, આસિસ્ટન્ટ ઇલેક્ટ્રીશિયન, ફ્રન્ટ ઓફિસ એસોસિએટ્સ, કોમ્પ્યુટર–ડાટા એન્ટ્રી ઓપરેટર, આસિસ્ટન્ટ બ્યુટી થેરપિસ્ટ, ફૂડ એન્ડ બેવરેજિસ સ્ટૂઅર્ડ, કડીયાકામ ટેક્નિશિયન અને ટુરિસ્ટ ગાઇડ સહિત સ્થાનિક બજારની જરૂરિયાત પ્રમાણે આવડત વિકસાવવા તાલીમ આપવામાં આવે છે. સાથે કેમ્પસમાં કોન્ફરન્સ હોલ, કોમ્પ્યુટર લેબ, પ્રતિભા લાઈબ્રેરી, કાઉસેલિંગ રૂમ, રસોડું, સર્જનાત્મક પ્રવૃત્તિ ખંડ વિકસાવવામાં આવ્યા છે. તાલીમાર્થીઓ દ્વારા બનાવેલી વસ્તુઓ અને ક્રિએટીવને ડિસ્પ્લે કરવામાં આવી છે.

Feb 22, 2025 02:00 pm

આત્મિનિર્ભર ભારતનું સ્વપ્નનું સાકાર

એકતા કૌશલ્યવર્ધન તાલીમ કેન્દ્ર ખાતે અત્યાર સુધીમાં ૨૧૪૯ જેટલા ઉમેદવારોને વિવિધ કોર્સની તાલીમ લીધી અને તે પૈકી ૨૦૪૮ તાલીમાર્થીઓને નોકરી મળી છે. આનું પ્રમાણ જોઇએ તો ૭0 ટકા તાલીમાર્થીઓને તેમની તાલીમ પૂર્ણ થયા બાદ તુરંત જ નોકરી મળી છે. બાકીના તાલીમાર્થીઓ સ્વતંત્ર વ્યવસાયમાં જોડાયા છે. ૮૦ જેટલી નેશનલ, મલ્ટિનેશનલ કંપનીઓમાં આ તાલીમાર્થીઓને પ્લેસમેન્ટ થકી નોકરી મળી છે. ખાસ કરીને આ તાલીમ કેન્દ્રમાંથી ઈ-રિક્ષાની તાલીમ મેળવનાર સ્થાનિક આદિવાસી યુવતીઓ પિંક રિક્ષાના સંચાલન થકી પ્રવાસીઓને એકતાનગરની મજેદાર પ્રાકૃતિક સૌંદર્યની સફર કરાવી રોજગારી મેળવી પગભર બની આત્મિનિર્ભર ભારતના સ્વપ્નને સાકાર કરી રહી છે. 


Feb 22, 2025 01:59 pm

૧૦ કોર્સની સઘન તાલીમ ટ્રાઈનરો દ્વારા આપવામાં આવે છે

ગ્રાંધી મલ્લીકાર્જુન રાઓ વારલક્ષ્મી ફાઉન્ડેશન ઉપરાંત સરદાર સરોવર નર્મદા નિગમ તથા સ્ટેચ્યુ ઓફ યુનિટી એરિયા ડેવલપમેન્ટ ટુરિઝમ ગવર્નન્સ ઓથોરિટી વચ્ચે થયેલા સમજૂતી કરાર બાદ વારલક્ષ્મી ફાઉન્ડેશન દ્વારા એકતા કૌશલ્ય વર્ધન કેન્દ્રનું સંચાલન અહીં કરવામાં આવે છે. અહીં એકથી ત્રણ માસના ટૂંકા સમયગાળાના ૧૦ કોર્સની સઘન તાલીમ ટ્રાઈનરો દ્વારા આપવામાં આવે છે. જેમાં નર્મદા જિલ્લાના ૧૬૦ ગામોના યુવક-યુવતીઓને તાલીમ આપવામાં આવી રહી છે. જે પૈકી ૯૦ ટકા તાલીમાર્થીઓ આદિવાસી સમાજના હોય છે. અત્યાર સુધી તાલીમ લેનારા ઉમેદવારોમાં ૫૫ ટકા યુવતીઓ અને ૪૫ ટકા યુવાનોનો સમાવેશ થાય છે. એટલે કે, અહીંથી તાલીમ લઇ નોકરી મેળવવામાં મહિલાઓની સંખ્યા વધુ છે.  

Feb 22, 2025 01:59 pm

૭૦ ટકા તાલીમાર્થીઓ આજે ઘર આંગણે નોકરી મળી

સ્ટેચ્યુ ઓફ યુનિટીને કારણે સતત વધેલી પ્રવાસન પ્રવૃત્તિ સ્થાનિક કક્ષાએ રોજગાર સર્જનનું માધ્યમ આ કેન્દ્ર બન્યું છે. ખાસ કરીને આદિવાસી યુવાનો પણ તાલીમ લઈ કૌશલ્યવાન બની ઘર આંગણે રોજગારી મેળવતા થાય એ માટે અહીં બનાવવામાં આવેલા આ એકતા કૌશલ્યવર્ધન કેન્દ્રમાં છેલ્લા ચાર વર્ષમાં ૨૦૪૮થી વધુ યુવક-યુવતીઓએ તાલીમ મેળવી છે તે પૈકીના ૭૦ ટકા તાલીમાર્થીઓ આજે ઘર આંગણે નોકરી કરતા થયા છે. 

Feb 22, 2025 01:59 pm

નર્મદાના એકતાનગરમાં GMR કૌશલ્ય વર્ધન કેન્દ્રમાં તાલીમ યોજાઈ

એસ્પિરેશનલ નર્મદા જિલ્લામાં આદિવાસી વિસ્તારમાં વિષમ પરિસ્થિતિના પગલે શાળા-કોલેજનો અભ્યાસ અધૂરો છૂટી ગયો હોય અથવા આગળના અભ્યાસની તકથી વંચિત રહી ગયા હોય તેવા આદિવાસી વિસ્તારના યુવક યુવતીઓને કૌશલ્ય વર્ધનની સઘન તાલીમ આપી સ્વમાનભેર રોજગાર ઉપલબ્ધ કરાવવાના શુભ આશયથી એકતાનગર ખાતે નિર્માણ પામેલી સરદાર વલ્લભભાઇ પટેલની સૌથી ઉંચી 182 મીટરની પ્રતિમા સ્ટેચ્યુ ઓફ યુનિટી પાસે વાગડિયા ગામમાં જીએમઆર વરલક્ષ્મી ફાઉન્ડેશન દ્વારા વર્ષ ૨૦૨૧માં એકતા કૌશલ્યવર્ધન કેન્દ્રની શરૂઆત કરવામાં આવી હતી. 

Feb 22, 2025 01:50 pm

આ યાત્રા માત્ર પ્રવાસ નહિ, પરંતુ તેમની આધ્યાત્મિક શ્રદ્ધા

આ યુવાનોએ ગુજરાત, રાજસ્થાન, મધ્યપ્રદેશ, અને ઉત્તરપ્રદેશ રાજ્યોને પાર કરતાં, કડકડતી ઠંડી, અનિશ્ચિત વાતાવરણ અને પડકારરૂપ રસ્તાઓનો સામનો કરીને આ યાત્રા સફળતાપૂર્વક પૂર્ણ કરી. તેઓ શુક્રવારે સાંજે સુરક્ષિત રીતે ઘરે પાછા ફર્યા હતા.આ યુવાનોએ સડક સુરક્ષાનું ઉદાહરણ પૂરું પાડતાં, સંપૂર્ણ સલામતી ગિયર જેવા કે હેલ્મેટ, રાઇડિંગ જેકેટ, ગ્લવ્ઝ, ઘૂંટણ અને કોણી માટેના પ્રોટેક્ટર સહિત તમામ જરૂરી સાધનો સાથે આ સફર શરૂ કરી હતી. તેમણે જણાવ્યું કે લાંબી બાઇક મુસાફરી દરમિયાન સલામતી ગિયર અત્યંત મહત્વનું છે, જે કોઈપણ અણધારી ઘટના વખતે જીવ બચાવી શકે છે. તેમણે અન્ય તમામ બાઇક રાઇડર્સને પણ સલાહ આપી કે, તેઓ જ્યારે પણ મુસાફરી કરે ત્યારે સલામતી ગિયર અવશ્ય પહેરે.તેઓએ જણાવ્યું કે આ યાત્રા માત્ર પ્રવાસ નહિ, પરંતુ તેમની આધ્યાત્મિક શ્રદ્ધા અને સાહસિક જિજ્ઞાસાનો સુભગ સમન્વય હતી. અક્ષય અને સ્મિતની આ સિદ્ધિ અન્ય યુવાનો માટે પણ પ્રેરણાદાયી સાબિત થશે.

Feb 22, 2025 01:50 pm

રાજકોટના બે યુવાનો 6 દિવસમાં 3100 કિમી બાઈક પ્રવાસ કરી મહાકુંભ પહોંચ્યા

રાજકોટના અક્ષય માકડિયા અને સ્મિત નાગર નામના બે સાહસિક યુવાનોએ માત્ર ૬ દિવસમાં ૩૧૦૦ કિલોમીટરની લાંબી બાઇક યાત્રા પૂર્ણ કરી અનોખી સિદ્ધિ મેળવી છે. તેઓએ પોતાની આ મુશ્કેલ અને અવિસ્મરણીય યાત્રા રવિવારની સવારે રાજકોટથી શરૂ કરી હતી, જેનો મુખ્ય હેતુ પ્રયાગરાજમાં ચાલી રહેલા મહાપર્વ “પવિત્ર મહાકુંભ” મેળામાં સ્નાન કરીને આશીર્વાદ પ્રાપ્ત કરવાનો હતો.

Feb 22, 2025 01:45 pm

ગુજરાતમાં થશે માવઠું...હવામાનના જાણકાર અંબાલાલ પટેલની મોટી આગાહી
હવામાનના જાણકાર અંબાલાલ પટેલે, ગુજરાતના હવામાનને લઈને મોટી આગાહી કરી છે. અંબાલાલ પટેલે રાજ્યમાં કમોસમી વરસાદની આગાહી કરી છે. રાજ્યમાં બે વખત વરસાદી વાતાવરણ સર્જાવાની શકયતાઓ વર્ણાવી છે. પ્રથમ વખત 24 થી 28 ફેબ્રુઆરી દરમિયાન કમોસમી વરસાદ પડી શકે છે. જ્યારે ઉત્તર ગુજરાત સહિતના વિસ્તારોમાં કમોસમી વરસાદની શકાયાતો વર્ણાવી છે. રાજ્યના કેટલાક ભાગોમાં વાદળ છાયું વાતાવરણ અને વરસાદી છાંટાઓ પડશે. માર્ચ મહિનાની શરૂઆતમાં પણ કમોસમી વરસાદની આગાહી કરવામાં આવી છે. 7 થી 10 માર્ચ દરમિયાન ફરી એક વખત કમોસમી વરસાદની આગાહી કરાઈ છે. રાજ્યના છુટાછવાય વિસ્તારોમાં કમોસમી વરસાદ પડી શકે છે. માર્ચ મહિનાથી રાજ્યમાં આકરી ગરમીની શરૂઆત થશે.
Feb 22, 2025 01:30 pm

પીએમ મોદી આવતીકાલે બાગેશ્વર ધામની મુલાકાત લેશે
વડાપ્રધાન નરેન્દ્ર મોદી આવતીકાલે એટલે કે રવિવારે બાગેશ્વર ધામની મુલાકાત લેશે. અહીં તેઓ કેન્સર હોસ્પિટલનો શિલાન્યાસ કરશે. પીએમની મુલાકાતને લઈને તમામ તૈયારીઓ પૂર્ણ કરી લેવામાં આવી છે.
Feb 22, 2025 01:20 pm

પોલીસે લીધી છે તમામ જવાબદારી

રાજકોટનાં માધાપર ચોકડી નજીક આવેલી ADB હોટલ સામે આવેલા ગ્રાઉન્ડમાં ઋષિવંશી સમાજનાં નામે 28 સર્વજ્ઞાતિય દીકરીઓનાં સમૂહલગ્નનું આયોજન કરવામાં આવ્યું હતું. આ માટે બધા પરિવારો પાસેથી રૂ. 15થી 40,000 ઉઘરાવી લેવામાં આવ્યા હતા જોકે આજે લગ્નના દિવસે સવારથી પરિવારો આવ્યા તો કોઈપણ આયોજકો હાજર હતા નહીં. જેના કારણે આ અંગે પોતાની સાથે છેતરપિંડી થયાનો અહેસાસ થતા આ અંગે પોલીસને જાણ કરવામાં આવી હતી. બનાવની જાણ થતાં હાલ પોલીસ દોડી આવી છે. અને સૌપ્રથમ જે લોકોના લગ્ન અટક્યા હોય તે લગ્નો પૂર્ણ કરાવવા માટે પોલીસ દ્વારા કવાયત શરૂ કરવામાં આવી છે.

Feb 22, 2025 01:10 pm

રાજકોટમાં વર- વધુઓ લગ્નના બંધનમાં બંધાયા

રાજકોટમાં લગ્ન તો શરૂ થઈ ગયા છે.સામાજિક જવાબદારી માટેની મીડિયાની મહેનત રંગ લાવી છે,મીડિયા અને આગેવાનોની મદદથી વર-વધુના લગ્ન થયા છે અને સામાજિક આગેવાનોએ પણ ઉઠાવી જવાબદારી તો મહત્વનું છે કે,6 યુગલોના લગ્નની વિધિ કરવામાં આવી છે તો સામાજિક સંસ્થાઓએ કરિયાવરની જવાબદારી ઉઠાવી છે,પરિવારજનોના ચહેરા પર રેલાયુ સ્મિત અને તમામનો માન્યો આભાર,લગ્ન પ્રસંગમાં આવેલ સૌ કોઈની આંખમાં હરખના આંસુ આવ્યા હતા.

Feb 22, 2025 01:04 pm

રાજકોટમા 28 દિકરીઓને રડાવનાર ચંદ્રેશ છત્રોલાના હવે નવા નાટકો 

રાજકોટ સમૂહ લગ્નના આયોજકોની નફ્ફટાઇ તો સામે આવી જ છે પરંતુ એક મોટી નફ્ફટાઈ એવી છે કે મુખ્ય આયોજક ચંદ્રેશ છાત્રોલા હોસ્પિટલમાં દાખલ થઈ ગયો છે અને 28 યુગલોના લગ્ન અટકાવ્યા હતા અને આયોજકે આ નાટક કર્યુ છે,આયોજક ચંદ્રેશ છાત્રોલાએ હોસ્પિટલમાં સારવાર લઈ રહ્યો હોય તેવા ફોટો સ્ટેટસમાં મુક્યા હોવાની વાત સામે આવી છે.ફોટો-રિપોર્ટમાં મુકી પોતાનો બચાવ કરવા લાગ્યા હતો પરંતુ મુર્ખામી ભરી વાત એ છે કે લગ્નના આગલા જ દિવસે તમે બીમાર પડી બધા નાટકો કર્યા ? 

Feb 22, 2025 12:30 pm

થાઈલેન્ડમાં વર્ક પરમીટના નામે વડોદરામાં છેતરપિંડી

ઈલેન્ડમાં વર્ક પરમીટ અપાવવાના નામે વડોદરાના એક દંપતિ સાથે છેતરપિંડી કરનાર એજન્ટને પોલીસે મુંબઈ એરપોર્ટ ખાતેથી ઝડપી પાડ્યો છે.ડભોઇના સાઠોદ ગામે રહેતા યોગેશભાઈ બારોટે જુન 2022 માં થાઈલેન્ડ જવા માટે સયાજીગંજના ફિનિક્સ કોમ્પલેક્ષસમાં લાઈવ ઈમિગ્રેશન નામની ઓફિસ ધરાવતો શૈલેષ પ્રજાપતિનો સંપર્ક કર્યો હતો. શૈલેષે તેના ભાગીદારો વિવેકકુમાર શાહનો અમદાવાદમાં સંપર્ક કરાવતા યોગેશભાઈ અને તેમના પત્નીએ થાઈલેન્ડ જવા માટે રૂ.3.60 લાખ ચૂકવ્યા હતા. 

Feb 22, 2025 12:30 pm

વિદેશમાં વર્કપરમીટના નામે કરી છેતરપિંડી

વિદેશ જવાનો ક્રેઈઝ દિવસેને દિવસે વધતો જાય છે અને લોકો વર્ક પરમિટના નામે છેતરાઈ પણ જતા હોય છે,ત્યારે ભાણાએ મામા પાસે વર્ક પરમિટના નામે 2 કરોડ 77 લાખ પડાવી લીધા હોવાની વાત સામે આવી છે અને ખોટી વર્ક પરમિટ મામાને આપી દેવામા આવી હતી તો મામાને આ વાતની જણ થતા પોલીસના દ્રાર ખખાડવા પહોંચ્યા હતા અને પોલીસે ગુનો નોંધીને આરોપીઓને શોધવા માટે અલગ-અલગ ટીમો પણ  બનાવી દીધી છે.


Feb 22, 2025 12:30 pm

વડોદરાના કરણજણમાં વિદેશમાં વર્ક પરમીટને લઈ ભાણીએ મામાનું ફેરવ્યું ફુલેકુ

વડોદરાના કરજણમાં ભાણીયાએ મામાને છેતર્યા હોવાની વાત સામે આવી છે કેનેડામાં વર્ક પરમિટ અપાવાના બહાને ભાણાએ મામાનું કરી નાખ્યું છે,જેમાં 2 કરોડ 77 લાખ પડાવી એજન્ટ ફરાર થઈ ગયો છે,કંડારી ગામના દર્શન પટેલ સાથે છેતરપિંડી થઈ હોવાની વાત સામે આવી છે.ત્યારે પોલીસે ગુનો નોંધીને વધુ તપાસ હાથધરી છે. 


Feb 22, 2025 12:00 pm

વાંચો 12 વાગ્યા સુધીના મહત્વના સમાચાર



01 - Chhaava Box Office Collection: વિકી કૌશલની ફિલ્મ 250 કરોડને પાર, તોડ્યા રેકોર્ડ

 

02 - Donald Trump સેનાના ટોચના જનરલને હટાવ્યા, 2 વરિષ્ઠ અધિકારીઓ સામે કડક કાર્યવાહી

 

03 - MahaShivratri મેળાને લઈ વેરાવળ-ગાંધીગ્રામ વચ્ચે દોડશે સ્પેશિયલ ટ્રેન



04 - Petrol Diesel Price Today: ટાંકી ફૂલ કરાવતા પહેલા જાણીલો તમારા શહેરના ભાવ



05 - Rajkotમાં લીલા તોરણે આવેલી જાન અટકી પડી ! સમૂહના લગ્નના આયોજકો ફરાર



06 - Accident in Nashik: હાઈવે પર ધડાકાભેર 6 ગાડીઓ ટકરાતા 6નાં મોત,16 ગંભીર



07 - Rajkotમાં ઇન્સ્ટાગ્રામ ઈન્ફલુએન્સર તોફાની રાધાએ અગમ્ય કારણોસર કર્યો આપઘાત

 

08 - Champions Trophy 2025: શું ભારત-પાકિસ્તાન મેચમાં વરસાદ બનશે વિલન?



09 - Sarangpur શ્રીકષ્ટભંજનદેવ હનુમાનજીને કેસુડાના કેસરી ફૂલોનો કેસરીયો શણગાર કરાયો



10 - Ahmedabad-Prayagraj તરફ જતી 10 ટ્રેન રેલવે વિભાગે કરી રદ, મુસાફરોની વધી ભીડ

Feb 22, 2025 11:50 am

ગત વર્ષે પણ સમૂહ લગ્ન રાખી કરી હતી છેતરપિંડી

મહત્વની વાત તો એ પણ સામે આવી છે કે ગત વર્ષે પણ સમૂહ લગ્ન કરી છેતરપિંડી કરવામાં આવી હોવાની વાત સામે આવી છે,કન્યાઓને કરિયાવર ન આપી છેતરપિંડી કરી હતી,આયોજક દીપક હિરાણી, ચંદ્રેશ છત્રોલા,દિલીપ ગોહિલ, હાર્દિક શીશાંગિયા ફરાર થયા હતા,આયોજક મનિષ વિઠલાપરા, દિલીપ વરસડા પણ ફરાર છે,તો સંદેશ ન્યૂઝે સાંસદ, ધારાસભ્યો, પૂર્વ મુખ્યમંત્રી સુધી પહોંચાડી વાત,લગ્ન સુખ શાંતિથી શરૂ થયા છે અને લોકોને રાહત થઈ છે.

Feb 22, 2025 11:49 am

28 વરઘોડીયાઓના લગ્ન શરૂ થયા

રાજકોટમાં સમૂહ લગ્ન અટકયા હતા પરંતુ પોલીસે જવાબદારી લેતા ફરીથી લગ્ન શરૂ થયા હતા,મોટાભાગના લોકો લગ્ન સ્થળેથી પરત ફર્યા હતા અને પરિવારજનોએ હોબાળો મચાવ્યો હતો સાથે-સાથે વર અને કન્યા પક્ષ પાસેથી રૂ.15 - 15 હજાર વસૂલ્યા હોવાનો પણ આક્ષેપ લગાવ્યો છે,કેશોદ, તાલાલા, રાજકોટથી લોકો લગ્ન કરવા માટે આવ્યા હતા,ઠગ બાજોએ લોકોને વિશ્વાસ અપાવવા માત્ર મંડપ બાંધ્યો હતો અને ગણેશ સ્થાપનની પણ વ્યવસ્થા કરાઇ ન હતી,તો બીજી વાત એ પણ સામે આવી છે કે ગઇકાલે રાખેલો લોક ડાયરો પણ રદ્દ કર્યો હતો.

Feb 22, 2025 11:49 am

સંદેશ ન્યૂઝની ટીમ પહોંચી આયોજકના ઘરે

સમગ્ર ઘટનામાં આયોજક દિલીપ વરસડાના ઘરે પહોંચ્યું સંદેશ ન્યૂઝ તો હેડગેવાર ટાઉનશિપમાં આવેલું છે દિલીપ વરસડાનું ઘર અને ત્યાં પણ તાળુ લટકેલી હાલતમાં જોવા મળ્યું હતુ,લગ્નના સપડા દેખાડીને આયોજકો ફરાર થયા હતા.ઠગ આરોપીઓને ઝડપવા માટે પોલીસે પણ અલગ-અલગ ટીમો બનાવી છે અને ગુનો નોંધાશે તે પણ નક્કી છે,ત્યારે લગ્નમાં પહોંચેલા સૌ કોઈના મોઢે એક જ સુર સામે આવે છે કે આ નફફ્ટ આયોજકો સામે પગલા ભરો.

Feb 22, 2025 11:49 am

રાજકોટના સમુહ લગ્નમાંથી આયોજકો ફરાર, સંદેશની મધ્યસ્થીથી ફેરા લેવાયા

રાજકોટમાં સમૂહ લગ્નના નફ્ફટ આયોજકો ફરાર થઈ ગયા છે,ત્યારે સંદેશ ન્યૂઝના મધ્યસ્થીથી રાજકોટ પોલીસ મધ્યસ્થી બની અને ગણતરીના કલાકોમાં મંડપમાં લગ્ન શરૂ થઈ જતા સૌ કોઈની આંખોમાં હરખના આંસુ જોવા મળ્યા હતા,ગરીબ મા-બાપ હવે તેમની દિકરીને કરિયાવર આપશે અને વિદાય આપશે.વિસ્તારના ડીસીપી સાહેબની મદદથી દીકરીઓ જશે સાસરે.ડીસીપીએ લગ્ન કરાવવાની આપી હતી બાંહેધરી તો બીજી તરફ સંદેશ ન્યૂઝ ડિજિટલની ટીમે પણ રાજકોટ પોલીસ કમિશનરને ફોન કરી જાણ કરી હતી અને સમગ્ર ઘટનામાં પોલીસે જવાબદારી લીધી અને લગ્નની થઈ શરૂઆત

Feb 22, 2025 11:32 am

અમદાવાદના ગોમતીપુરમાં મનપાનું બુલડોઝર ફર્યુ

ચારતોડા કબ્રસ્તાન પર મનપાનું બુલડોઝર ફરી વળ્યુ,45 રહેણાક, 117 કોમર્શિયલ બાંધકામ દૂર કરાયા,ગેરકાયદે બાંધકામ તોડવાની કામગીરી કરાઈ,છેલ્લા ઘણા સમયથી મનપાએ આપી હતી નોટિસ,ગેરકાયદે બાંધકામ ખાલી કરવા આપી હતી નોટિસ

Feb 22, 2025 11:09 am

આ સ્પેશિયલ ટ્રેન વિશેષ ભાડા પર દોડશે 

01-ટ્રેન નંબર 09568 વેરાવળ-ગાંધીગ્રામ મહાશિવરાત્રી મેળા સ્પેશિયલ ટ્રેન વેરાવળથી 21.20 કલાકે ઉપડશે અને બીજા દિવસે સવારે 8.00 કલાકે ગાંધીગ્રામ પહોંચશે.  આ ટ્રેન માળીયા હાટીના, કેશોદ, જૂનાગઢ, જેતલસર, વિરપુર, ગોંડલ, ભક્તિનગર, રાજકોટ, વાંકાનેર, થાન, સુરેન્દ્રનગર જંકશન, બોટાદ, ધંધુકા, ધોળકા, બાવળા અને સરખેજ સ્ટેશન પર ઉભી રહેશે.  આ ટ્રેનમાં સ્લીપર અને જનરલ કોચ હશે.  આ ટ્રેન ઉપરોક્ત સમય મુજબ 23.02.2025 થી 27.02.2025 સુધી દરરોજ ચાલશે.

02-ટ્રેન નંબર 09567 ગાંધીગ્રામ-વેરાવળ સ્પેશિયલ ટ્રેન ગાંધીગ્રામથી સવારે 10.10 વાગ્યે ઉપડશે અને તે જ દિવસે સવારે 17.40 વાગ્યે વેરાવળ પહોંચશે.  આ ટ્રેન માર્ગમાં સરખેજ, બાવળા, ધોળકા, ધંધુકા, બોટાદ, ધોળા, ધસા, લાઠી, ચિતલ, વડીયા દેવળી, જેતલસર, જૂનાગઢ, કેશોદ અને માળીયા હાટીના સ્ટેશનો પર ઉભી રહેશે.  આ ટ્રેનમાં સ્લીપર અને જનરલ કોચ પણ હશે. આ ટ્રેન ઉપરોક્ત સમય મુજબ 24.02.2025 થી 28.02.2025 સુધી દરરોજ ચાલશે.

03-ટ્રેન નંબર 09568 અને 09567 માટે ટિકિટ બુકિંગ 22.02.2025 થી પેસેન્જર રિઝર્વેશન કેન્દ્રો અને IRCTC વેબસાઇટ પર ખુલશે.  આ ટ્રેનોના સ્ટોપેજ, રચના અને સમય વિશે વિગતવાર માહિતી માટે, મુસાફરો કૃપા કરીને વેબસાઇટ www.enquiry.indianrail.gov.in ની મુલાકાત લઈ શકે છે.


Feb 22, 2025 10:54 am

MahaShivratri મેળાને લઈ વેરાવળ-ગાંધીગ્રામ વચ્ચે દોડશે  સ્પેશિયલ ટ્રેન  

જૂનાગઢમાં યોજાઈ રહેલા “મહાશિવરાત્રી મેળા” નિમિત્તે મુસાફરોની સુવિધા માટે પશ્ચિમ રેલવેએ રાજકોટ ડિવિઝનમાંથી પસાર થઈને વેરાવળ-ગાંધીગ્રામ મહાશિવરાત્રી મેળા સ્પેશિયલ ટ્રેન દોડાવવાનો નિર્ણય કર્યો છે.  

Feb 22, 2025 10:44 am

વડોદરા શહેરમાં 3 યુવકોએ જીવન ટૂંકાવ્યું

અલગ અલગ કારણોસર 3 યુવકનો આપઘાત,પ્રેમિકાએ લગ્નની ના પાડતા પ્રિયાંશુંનો આપઘાત,બીમારીથી કંટાળી નિલેશ પરમારનો આપઘાત,નશામાં પરિવારે કાઢી મૂકતા વિલમેશનો આપઘાત

Feb 22, 2025 10:24 am

લગ્ન પ્રસંગમાં ગયેલા પરિવારના ઘરમાં ચોરી

અમદાવાદનો પરિવાર જયપુર લગ્નમાં ગયો હતો,કૃષ્ણનગરના રાધે ટેનામેન્ટમાં ચોરીનો બનાવ,સોનાના દાગીના, રોકડ મળી 10.60 લાખની ચોરી,કૃષ્ણનગર પોલીસે ગુનો નોંધી વધુ તપાસ હાથ ધરી



Feb 22, 2025 10:01 am

જાણો કોણે યોજયો હતો લગ્નનો પ્રસંગ

માધાપર ચોકડી અને બેડી ચોકડી પાસે આ સમૂહ લગ્ન યોજવામાં આવ્યા હતા,તો ચંદ્રેશ છત્રોલા,દિપક હિરાણી,દિલીપ ગોહેલ દ્વારા આ પ્રસંગનું આયોજન કરાયું હોવાની વાત સામે આવી છે.પોલીસે પણ ઘટના સ્થળે પહોંચીને વધુ તપાસ હાથધરી છે,વરરાજા અને વધુને કોણ ફેરા ફેરવશે તેને લઈ હાલમાં ચર્ચામાં ચાલી રહી છે.એન વી ઈવેન્ટના નામથી રસીદ આપવામાં આવતી હતી.

 

Feb 22, 2025 10:01 am

આયોજકો ફરાર થતા પોલીસ બોલાવી

લગ્ન કરવા માટે જાનૈયાઓ પહોંચી તો ગયા પણ મહત્વની વાત તો એ છે કે ત્યાં કોઈ આયોજકો જ હાજર ન હતા,તમામ જાનૈયાઓ એક બીજાના મોઢા જોઈ રહ્યાં હતા અને કન્યા રડવા લાગી હતી,માતા-પિતાનો આક્ષેપ છે કે પહેલા 40 હજાર રૂપિયા ઉઘારવ્યા હતા,હવે કોણ લગ્ન કરાવશે તે મોટો સવાલ છે,ચલો ફેરા તો ફરી લેવાશે પણ જમણવારની વ્યવસ્થા શું અને કરિયાવરની વ્યવસ્થા શું રહેશે તેને લઈ સવાલો ઉભા થયા છે.માધાપર ચોકડી પાસે આ સમૂહ લગ્ન યોજાયો છે.

Feb 22, 2025 10:01 am

રાજકોટમાં સમૂહ લગ્નના આયોજકો ફરાર થયા

રાજકોટમાં ઋષિવંશી ગ્રુપ દ્વારા સમૂહ લગ્નનું આયોજન કરવામાં આવ્યું હતુ પરંતુ જાન જાણે લીલા તોરણે પરત ફરવાની હોય તેવો વારો આવ્યો છે,લગ્નના મંડપમાં જાનૈયાઓ અને વર-વધુ પહોંચ્યા ત્યારે ખબર પડી કે અહીંયા તો કોઈ વ્યવસ્થા જ હતી નહી અને આયોજકો ફરાર થઈ ગયા હતા,લગ્નનને લઈ નોંધણી કરાવનારાઓમાં ભારે રોષ જોવા મળ્યો છે,આયોજકો ના આવતા લગ્ન અટકી પડયા છે,28 યુગલોના સમૂહ લગ્નનું કરાયું હતું આયોજન.

Feb 22, 2025 10:01 am

રાજકોટમાં લીલા તોરણે આવેલી જાન અટકી પડી ! સમૂહના લગ્નના આયોજકો લગ્નના દિવસે ફરાર થયા

કયારેય એવું સાંભળ્યું નહી હોય કે જાન આવી હોય અને વરઘોડીયા રઝળી પડયા હોય પરંતુ આવી એક ઘટના રાજકોટમાં બની છે,જેમા સર્વજ્ઞાતિય સમૂહ લગ્ન આજે હતા અને આજના દિવસે જેણે સમૂહ લગ્નનું આયોજન કર્યુ હતુ તે જ આયોજકો ફરાર થયા,જેના કારણે જાન લઈને આવેલા લોકો હેરાન થઈ ગયા છે અને રસ્તે રઝળી પડયા હોય તેવી સ્થિતિનું સર્જન થયું છે.


Feb 22, 2025 09:38 am

રાધિકા હર્ષદભાઈ ધામેચાએ કર્યો આપઘાત 

ઈન્સ્ટાગ્રામમાં તોફાની રાધા ઉર્ફે રાધિકા હર્ષદભાઈ ધામેચા ઉ.વ.26 નામની યુવતીએ આપઘાત કરી લેતા તેના પરિવારમાં પણ શોકની લાગણી છવાઈ છે,અચાનક આપઘાત કરી લેતા અનેક તર્ક-વિતર્કો ઉભા થયા છે.પોલીસે હાલમાં મૃતદેહને પીએમ અર્થે મોકલી આપ્યો છે અને પીએમ થયા બાદ મૃતદેહ પરિવારને સોંપવામાં આવશે,મોબાઈલ ફોનને FSLમાં તપાસ માટે મોકલી આપ્યો છે,તો તપાસ થયા બાદ આપઘાતનું કારણ સામે આવી શકે છે.

Feb 22, 2025 09:37 am

ઈન્સ્ટાગ્રામ ક્વિન તોફાની રાધાનો આપઘાત

રાજકોટની ઈન્સ્ટાગ્રામ ક્વિન તોફાની રાધાએ આપઘાત કરી લેતા તેના ચાહકોમાં દુખની લાગણી પ્રવર્તી છે,કેમ આપઘાત કર્યો તેની પાછળનું કારણ અકબંધ છે તો બીજી તરફ મૃતક યુવતી પાસેથી કોઈ સ્યુસાઈડ નોટ મળી આવી નથી,તો પોલીસે મોબાઈલ ફોનના આધારે તપાસ હાથધરી છે,તેણે તેના પિતાને છેલ્લે ફોન કર્યો હતો અને કહ્યું હતુ કે,હું દુનિયા છોડીને જાઉ છુ,તો પિતાએ ઘટના સ્થળે જઈને જોયું તો તેમની પુત્રીએ આપઘાત કરી લીધો હતો અને ત્યારબાદ તેમણે પરિવારજનોને જાણ કરી હતી.

Feb 22, 2025 09:24 am

રાજકોટમાં ઇન્સ્ટાગ્રામ ઈન્ફ્યુએન્સર  તોફાની રાધાએ અહમ્ય કારણોસર કર્યો આપઘાત

રાજકોટમાં ઇન્સ્ટાગ્રામ ઈન્ફ્યુએન્સર  કવિન તોફાની રાધાએ આપઘાત કરી લેતા ખળભળાટ મચી ગયો છે,અગમ્ય કારણોસર આપઘાત કર્યો છે,યુવતી તેના પરિવારથી અલગ રહેતી હતી અને ઈન્સ્ટાગ્રામમાં અલગ-અલગ વીડિયો રોજ અપલોડ કરતી હતી,આપગાત કરનાર યુવતી તાજેતરમાં ગોવા ફરવા ગઈ હતી અને ત્યારબાદ રાજકોટ આવીને તેણે આપઘાત કર્યો છે,પોલીસે સમગ્ર ઘટનાને લઈ તપાસ હાથધરી છે.

Feb 22, 2025 09:06 am

500 કિલોથી વધુ કેસુડાના ફૂલોનો શણગાર

આજે શનિવાર નિમિત્તે કરાયેલા શણગાર વિશે પૂજારી સ્વામી એ જણાવ્યું કે, આજે શ્રી કષ્ટભંજન દેવ હનુમાનજીને 500 કિલોથી વધુ કેસુડાના ફૂલનો શણગાર કરાયો છે અને કેસુડાના ફૂલના વાઘા પહેરાવ્યા છે. દાહોદ, પંચમહાલ અને નર્મદાથી લાવ્યા, 500 કિલોથી વધૂ કેસુડો,ખજૂર, ધાણી અને દાળિયા 200 કિલો ઉપરનો  અન્નકૂટ, વાઘા, મંદિરે સંતો આને હરિભક્તો 3 કલાકમાં બનાવ્યા છે, આંકડાનો હાર બગસરામાં એક ભક્તે બનવીને મોકલ્યો છે.

Feb 22, 2025 09:06 am

હનુમાનજી દાદાને કેસુડાના કેસરી ફૂલોનો શણગાર

આજે સવારે 5:30 કલાકે મંગળા આરતી તથા સવારે 7:00 કલાકે શણગાર આરતી પ.પૂ.સદ્.શા.નૌતમપ્રકાશદાસજી  સ્વામી-વડતાલ  દ્વારા કરવામાં આવી હતી. શ્રી કષ્ટભંજનદેવ હનુમાનજી દાદાના સિંહાસને આજે શ્રી કેસરી નંદન હનુમાનજી દાદાને કેસુડાના કેસરી ફુલોનો કેસરીયો શણગાર ધરાવવામાં આવ્યો હતો સાથોસાથ  શ્રી કષ્ટભંજનદેવ હનુમાનજી મહારાજને ધાણી-ખજૂર- ડાળીયાનો ભવ્ય અન્નકૂટ ધરાવવામાં આવેલ તેમજ મંદિરના પટાંગણમાં મારૂતિયજ્ઞનું આયોજન કરવામા આવેલ, હજારો ભક્તોએ આ અનેરા દર્શનનો ઓનલાઈન તથા પ્રત્યક્ષ લાભ લઈ ધન્યતાનો અનુભવ કરેલ.

Feb 22, 2025 09:05 am

Sarangpur શ્રીકષ્ટભંજનદેવ હનુમાનજીને  કેસુડાના કેસરી ફૂલોનો કેસરીયો શણગાર કરાયો 

સ્વામિનારાયણ મંદિર વડતાલધામ સંચાલિત સુપ્રસિદ્ધ યાત્રાધામ સાળંગપુરધામ શ્રી કષ્ટભંજનદેવ હનુમાનજી મંદિર ખાતે  પ.પૂ.શાસ્ત્રી સ્વામી હરિપ્રકાશદાસજી (અથાણાવાળા)ની પ્રેરણાથી તેમજ કોઠારી વિવેકસાગરદાસજી સ્વામીના માર્ગદર્શનથી આજ રોજ શ્રીકષ્ટભંજન દેવ હનુમાનજીને દિવ્ય વાઘા ધરાવાયા છે.

Feb 22, 2025 08:47 am

પ્રવાસન માટે એક મહત્વપૂર્ણ સ્થળ બનશે 

દાંડી ગામનો બીચ ટૂંક સમયમાં સંપૂર્ણ રીતે વિકસિત થઈ પ્રવાસન માટે એક મહત્વપૂર્ણ સ્થળ બનશે, જેનાથી ગામના લોકો માટે રોજગારની નવી તકો સર્જાશે.દાંડી દારીયા કીનારે ગુજરાત નો પ્રથમ એવો સી ફૂડ ની સાથે સાથે પેરા મોટર અને પેરા ગ્લાઈડિંગ જેવી મજેદાર એક્ટિવિટીઝની મજા સેહલાણીઓ માળી હતી.સાથે બાળકો માટે સ્પેશિયલ કિડ્સ ઝોન અને ગોવાના જેવી જ સી ફૂડ જેવી જ મજા હવે સુરતીઓ અહીં માળી રહયા છે.ફિલ્મ ઈન્ડસ્ટ્રીઝમાં જાણીતું નામ અને ભારતીય અભિનેતા, લેખક, દિગ્દર્શક, નિર્માતા એવા પુનીત ઇસ્સાર આ બીચ ફેસ્ટિવલમાં ખાસ ઉપસ્થિત રહી સુરતી લાલાઓનો જુસ્સો વધારિયો હતો.આ પ્રસંગે સુરત મત્સ્યોદ્યોગ વિભાગના અધિકારીઓ અને પ્રવાસીઓ મોટી સંખ્યામાં ભાગ લીધો હતો.

Feb 22, 2025 08:46 am

બીચ ડેવલોપમેન્ટ અને રોજગારનો ઉદ્દેશ 

સામાન્ય રીતે દરિયા કિનારાઓ પર વિવિધ પ્રકારના ફેસ્ટિવલ યોજાતા હોય છે, પરંતુ સી-ફૂડ ફેસ્ટિવલનું આયોજન કરવું એ એક મહત્વપૂર્ણ પગલું છે. ગુજરાતમાં પ્રથમ વખત દાંડીગામના બીચ પર આ પરંપરા શરૂ થઈ રહી છે.સુરતમાં બીચ ડેવલોપમેન્ટ અને રોજગારના ઉદ્દેશ અર્થે યોજાઈ હતો.ભારત ભરમાંથી જુદી જુદી સમુદ્રી વાનગીઓનો રસથાળ લઈને પ્રખ્યાત હોટલ માલિકો દ્વારા 45 સ્ટોલ લગાવ વામાં આવ્યા હતા.આ ઉપરાંત પારસી અને પારસી અને મરાઠી શૈલી સહિત અનેક પ્રકારના સી ફૂડનો અહીં આનંદ સી ફૂડના રસિકોએ લીધો હતો.

Feb 22, 2025 08:46 am

સુરતના ઓલપાડમાં દાંડી ગામ બીચ ખાતે સી-ફૂડ ફેસ્ટીવલનું આયોજન કરાયું

સુરત ડિસ્ટ્રીકટ એક્વાકલ્ચર ફાર્મસ પ્રોડયુસર્સ ઓર્ગેનાઈઝેશન કો-ઓપરેટીવ સોસાયટી લીમિટેડ દ્વારા ગુજરાતમા પ્રથમ વાર સુરત જીલ્લાના ઓલપાડના દાંડી ગામે બીચ  સી-ફૂડ ફેસ્ટીવલ આયોજન કરાયું હતું.3 દિવસ યોજાનાર સી-ફુડ ફેસ્ટીવલની મંત્રી મુકેશ પટેલના હસ્તે શરૂઆત કરાઈ હતી આ સી-ફુડ ફેસ્ટીવલમાં મહાભારત ફેઈમ પુનીસ ઈસસાર પણ ખાસ ઉપસ્થિત રહ્યા હતા.સી-ફૂડ ના શોખીનો માટે ભારતભરમાંથી જુદી જુદી સમુદ્રી વાનગીઓનો રસથાળ માટે 45 સ્ટીલો ઉભા કરાયા હતા.

Feb 22, 2025 08:26 am

છેલ્લા ૩ વર્ષમાં ગુજરાત પોલીસે ₹16,155 કરોડની કિંમતનું ડ્રગ્સ જપ્ત કર્યું

નાર્કો રિવોર્ડ પોલિસી અંગે જાગૃતિનું પરિણામ એ આવ્યું છે કે NDPS ઍક્ટ, 1985 હેઠળ નોંધાયેલા કેસમાં અને ડ્રગ્સની જપ્તીમાં નોંધપાત્ર વધારો થયો છે. 2021માં રિવોર્ડ પોલિસી લૉન્ચ થઈ ત્યારથી ડિસેમ્બર 2024 સુધીમાં ₹16,155 કરોડની કિંમતનું 87,607 કિલો ડ્રગ્સ જપ્ત કરવામાં આવ્યું છે અને 2500 થી વધુ આરોપીઓ સામે આવ્યા છે. આ પોલિસી હેઠળ અત્યારસુધીમાં DGP કમિટીએ 64 લોકો માટે રિવોર્ડ તરીકે ₹51,202 મંજૂર કર્યા છે. તો ACS, ગૃહ સ્તરની કમિટીએ 169 લોકો માટે ₹6,36,86,664 રિવોર્ડની રકમ મંજૂર કરી છે. આ ઉપરાંત, 737 લોકોને કુલ ₹5,13,40,680 રિવોર્ડ આપવાનો પ્રસ્તાવ NCB કમિટીને મોકલવામાં આવ્યો છે.

Feb 22, 2025 08:26 am

બાતમીદારને જપ્ત પદાર્થના 20 ટકા સુધીની રોકડ રકમ આપવામાં આવે છે

NDPS ઍક્ટ, 1985ની જોગવાઈઓ હેઠળ જપ્ત કરેલા પદાર્થોની ગેરકાયદેસર કિંમતના 20% સુધીની રકમ રિવોર્ડને પાત્ર હોય છે. સરકારી કર્મચારીઓ માટે તેમની સમગ્ર કારકિર્દી દરમ્યાન આ રિવોર્ડની મહત્તમ મર્યાદા ₹20 લાખ છે, જયારે એક જ કેસમાં કોઈ વ્યક્તિગત કર્મચારી કે અધિકારીને આપવામાં આવતી મહત્તમ રકમ ₹2 લાખ સુધીની છે. કોઈ ખાનગી વ્યક્તિએ ઑફિસ વર્કમાં મદદ કરી હોય તેને દરેક કેસ દીઠ ₹2500નો પુરસ્કાર આપવામાં આવે છે. કોઈ બાતમીદાર કે સરકારી કર્મચારીનું મૃત્યુ થઈ જાય તો તેમનો રિવોર્ડ તેમના કાનૂની વારસદાર કે નોમિનીને આપવામાં આવી શકે છે. આ રિવોર્ડ સંપૂર્ણપણે ઇનામ તરીકે ચૂકવવામાં આવે છે અને સક્ષમ સત્તાતંત્ર આ રિવોર્ડને મંજૂર કરે છે.

Feb 22, 2025 08:26 am

રિવોર્ડની રકમ શેના આધારે નક્કી થાય છે?

બાતમીદારે જપ્તીના સંદર્ભમાં આપેલ માહિતીની વિશિષ્ટતા અને ચોકસાઈ, લેવામાં આવેલ જોખમ અને તેનું પ્રમાણ વગેરે બાબતો રિવોર્ડની રકમ નક્કી કરતી વખતે ધ્યાનમાં લેવામાં આવે છે. તો સરકારી કર્મચારીઓ/અધિકારીઓ દ્વારા સફળ જપ્તી થઈ હોય તેવા કિસ્સાઓમાં તેમણે કરેલા વિશેષ પ્રયત્નો, કાર્યવાહીમાં લીધેલું જોખમ, સતર્કતા, પ્રતિબંધિત પદાર્થ સાથે સંકળાયેલા લોકોની ધરપકડ થઈ છે કે કેમ વગેરે બાબતો ધ્યાનમાં લેવામાં આવે છે. જે અધિકારી કે કર્મચારી તેની સામાન્ય ફરજના ભાગરૂપે મેળવેલા પુરાવા રજૂ કરે તેને કોઈ રિવોર્ડ આપવામાં આવતો નથી.

Feb 22, 2025 08:26 am

નાર્કો રિવોર્ડ પોલિસી અંતર્ગત કયા કેસમાં રિવોર્ડ આપવામાં આવે છે?

1. બાતમીદારો, જેમણે આપેલી માહિતી નાર્કોટિક્સ ડ્રગ્સ અને સાયકોટ્રોપિક પદાર્થો તેમજ NDPS ઍક્ટ 1985 હેઠળ ગેરકાયદે હસ્તગત કરેલી મિલકતની જપ્તી તરફ દોરી જાય છે.

2. NDPS ઍક્ટ 1985 હેઠળ અધિકૃત અધિકારીઓ, જેઓ ગેરકાયદે પદાર્થોની જપ્તી કરે છે, સફળ ઇન્વેસ્ટિગેશન/પ્રોસિક્યુશન હાથ ધરે છે અને પોસ્ટ ઇન્વેસ્ટિગેશન કાર્ય દ્વારા ગુનો સાબિત કરે છે.

3. અન્ય વિભાગના અધિકારીઓ, જેઓ NDPS ઍક્ટ 1985ની જોગવાઈઓનું ઉલ્લંઘન સામે લાવવામાં મદદ કરે છે.

Feb 22, 2025 08:25 am

ફાઈટ અગેઈન્સ્ટ ડ્રગ્સ

ગુજરાત પોલીસે ડ્રગ્સ સામે ઝીરો ટોલરન્સની નીતિ અપનાવી છે અને એટલે જ તે ડ્રગ્સ પકડવામાં દેશભરમાં અગ્રેસર છે. ગુજરાત માદક પદાર્થોના દુરુપયોગને રોકવાના હેતુથી બાતમીદારો માટે રિવોર્ડ પોલિસી શરૂ કરનારું પહેલું રાજ્ય છે. ડ્રગ્સને નેસ્તનાબૂદ કરવાના પ્રયાસોમાં પોલીસ, કર્મચારીઓ/અધિકારીઓ અને બાતમીદારો પણ મહત્વનો ભાગ ભજવે છે. બાતમીદારોના જોખમને ધ્યાનમાં લેતાં અને રાજ્યમાં કેફી પદાર્થોનો વ્યાપાર અટકાવવા માટે ગુજરાત સરકારે પોલીસ અધિકારીઓ, કર્મચારીઓ તેમજ બાતમીદારોને પ્રોત્સાહન આપવા માટે નાર્કોટિક્સ રિવોર્ડ પોલિસી શરૂ કરી હતી. આ રિવોર્ડ પોલિસીનું અમલીકરણ સરકારના ગૃહ વિભાગ હેઠળ થાય છે.

Feb 22, 2025 08:25 am

ડ્રગ્સનું દૂષણ કરો દૂર

નાર્કોટિક્સ રિવોર્ડ પોલિસી દ્વારા ગુજરાત યુવાનોને કેફી દ્રવ્યોની ચુંગાલમાંથી છોડાવવાની અને ડ્રગ્સ પેડલરોને સકંજામાં લેવાની દિશામાં આગળ વધ્યું છે.નાર્કો રિવોર્ડ પોલિસી લૉન્ચ કરતી વખતે ગૃહ રાજ્ય મંત્રી હર્ષ સંઘવીએ એવું જણાવ્યું હતું કે,ડ્રગનું દૂષણ આપણા સમાજને નબળો પાડશે અને યુવાનો તેનાથી દૂર રહે એ જરૂરી છે. ડ્રગ્સ અસ્થાયી રૂપે હાઈ ફીલિંગ આપી શકે છે પરંતુ લાંબા ગાળે તે આપણા શરીરને ભયંકર નુકસાન કરે છે. કોઈ જગ્યાએ ડ્રગ્સ વેચાતું હોય અને એ અંગે યુવાનોને જાણ થાય તો તેમણે પોલીસ અને રાજ્યના ગૃહ વિભાગને માહિતગાર કરવા જોઈએ. 

Feb 22, 2025 08:25 am

ઝડપાયેલ ડ્રગ્સની કિંમત 5 લાખ કરતા વધુ

પોલીસને મળેલી બાતમીના આધારે રાંદેર રામનગર વિસ્તારમાં ક્રિષ્ણા કોમ્પલેક્સમાં છાપો મારવામાં આવ્યો હતો, ચાર આરોપીઓને પકડી પાડવામાં આવ્યા જેમાં જીતેન્દ્ર ઉર્ફે જીતુ પ્રતાપભાઈ રાવલ (ઉ.વ. 51) – જમીન દલાલી, ગુલામરસુલ મોહમદઅયુબ શેખ (ઉ.વ. 35) – જુના કપડાનો વેપાર,ઉમર યુસુફ શેખ (ઉ.વ. 38) – ઈલેક્ટ્રીશિયન, અકીલા સમીર મલેક (ઉ.વ. 28) – પાર્લર વ્યવસાય શામેલ છે. પોલીસે કુલ 6.54 લાખનો મુદ્દામાલ કબજે કર્યો, 50.44 ગ્રામ મેફેડ્રોન ડ્રગ્સ, બજાર કિંમત ₹5,04,400, 82,150/-રોકડ, જે ડ્રગ્સ વેચાણમાંથી મળ્યા હતા.સાથે 8 મોબાઈલ ફોન, કિંમત 68,200 છે.

 

Feb 22, 2025 08:24 am

સુરતના રાંદોર વિસ્તારમાંથી MD ડ્રગ્સ સથે 4 આરોપીઓને પોલીસે દબોચ્યો, 8 મોબાઈલ ફોન મળી આવ્યા

સુરતના રાંદેરમાં એમડી ડ્રગ્સ સાથે પાંચ આરોપીઓ ઝડપાયા છે.રાંદેર પોલીસે દરોડા પાડીને 50.44 એમડી ડ્રગ્સ ઝડપી પાડયું છે,જમીન દલાલ જીતેન્દ્ર ઉર્ફે જીતુ રાવલ,જૂના કાપડ વેપારી ગુલામરસુલ શેખ,ઈલેક્ટ્રીશિયન ઉમર યુસુફ શેખ,પાર્લરના સાથે જોડાયેલા અકીલા મલેકની પોલીસે ધરપકડ કરી છે.રામનગરના ક્રિષ્ના કોમ્પ્લેક્સમાં દરોડા પાડી પોલીસે ઓપરેશન પાર પાડયું છે.પોલીસે રેડ દરમિયાન 8 મોબાઈલ ફોન પણ જપ્ત કર્યા છે.

Feb 22, 2025 08:09 am

અમદાવાદથી 24 ટ્રેનોની ટ્રીપ થઈ

કુંભ સ્પેશિયલ ટ્રેનોની 24 ટ્રીપ અમદાવાદ ડિવિઝનથી, 26 ટ્રીપ મુંબઈ સેન્ટ્રલ ડિવિઝનથી, જ્યારે 8 ટ્રીપ ભાવનગર ડિવિઝનથી, 4 ટ્રીપ રાજકોટ ડિવિઝનથી, 2 ટ્રીપ વડોદરા ડિવિઝનથી અને 6 ટ્રીપ રતલામ ડિવિઝનથી ચલાવવામાં આવી રહી છે.ભારતીય રેલ્વે મહા કુંભ મેળા 2025 માં આવનારા યાત્રાળુઓને શ્રેષ્ઠ સેવાઓ પૂરી પાડી રહી છે. રેલ્વે વહીવટીતંત્ર શ્રદ્ધાળુઓને કુંભ મેળામાં સલામત અને આરામદાયક મુસાફરી મળે તે સુનિશ્ચિત કરવા માટે અથાક મહેનત કરી રહ્યું છે.


Feb 22, 2025 08:09 am

આ ટ્રેનો રદ રહેશે

1.    22 થી 26 ફેબ્રુઆરી 2025 સુધી અમદાવાદથી ચાલતી ટ્રેન નંબર 19483 અમદાવાદ-બરૌની એક્સપ્રેસ રદ રહેશે.

2.    24 થી 28 ફેબ્રુઆરી 2025 સુધી બરૌનીથી ચાલતી ટ્રેન નંબર 19484 બરૌની-અમદાવાદ એક્સપ્રેસ રદ રહેશે.

3.    25 ફેબ્રુઆરી 2025 ના રોજ અમદાવાદથી ચાલતી ટ્રેન નંબર 19489 અમદાવાદ-ગોરખપુર એક્સપ્રેસ રદ રહેશે.

4.    26 ફેબ્રુઆરી 2025ના રોજ ગોરખપુરથી ચાલતી ટ્રેન નંબર 19490 ગોરખપુર-અમદાવાદ એક્સપ્રેસ રદ રહેશે. 

5.    26 ફેબ્રુઆરી 2025 ના રોજ અમદાવાદથી ચાલતી ટ્રેન નંબર 12947 અમદાવાદ-પટના એક્સપ્રેસ રદ રહેશે. 

6.    28 ફેબ્રુઆરી 2025 ના રોજ પટનાથી ચાલતી ટ્રેન નંબર 12948 પટના-અમદાવાદ એક્સપ્રેસ રદ રહેશે. 

7.    25 ફેબ્રુઆરી 2025 ના રોજ એકતા નગરથી ચાલતી ટ્રેન નંબર 20903 એકતા નગર-વારાણસી એક્સપ્રેસ રદ રહેશે. 

8.    27 ફેબ્રુઆરી 2025 ના રોજ વારાણસી થી ચાલતી ટ્રેન નંબર 20904 વારાણસી-એકતા નગર એક્સપ્રેસ રદ રહેશે. 

9.    25 ફેબ્રુઆરી 2025 ના રોજ ભાવનગરથી ચાલતી ટ્રેન નંબર 12941 ભાવનગર-આસનસોલ એક્સપ્રેસ રદ રહેશે. 

10.    27 ફેબ્રુઆરી 2025 ના રોજ આસનસોલથી ચાલતી ટ્રેન નંબર 12942 આસનસોલ-ભાવનગર એક્સપ્રેસ રદ રહેશે.

Feb 22, 2025 08:08 am

અમદાવાદ-પ્રયાગરાજ તરફ જતી 10 ટ્રેન રેલવે વિભાગે કરી રદ, મુસાફરોની ભીડ વધતા લેવાયો નિર્ણય

ટ્રેનમાં પ્રયાગરાજ જતા મુસાફરો માટે મોટા સમાચાર સામે આવ્યા છે,જેમા અમદાવાદથી પ્રયાગરાજ તરફ જતી 10 ટ્રેન રદ કરવામાં આવી છે,મહાકુંભમાં વધતી ભીડને જોતા નિર્ણય લેવાયો છે અને સુરક્ષાના ભાગરૂપે રેલવે વિભાગે નિર્ણય કર્યો છે,22 થી 28 ફ્રેબ્રુઆરી વચ્ચેની 10 ટ્રેન રદ કરવામાં આી છે,કન્ફોર્મ ટિકિટ ખરીદનારાની વધી શકે છે મુશ્કેલી કેમકે પ્રયાગરાજ સહિત આસપાસના રેલવે સ્ટેશન પર લોકોની ભારે ભીડ લાગી છે માટે નિર્ણય લેવામાં આવ્યો છે.

Feb 22, 2025 07:48 am

રાજ્યમાં એક જ દિવસમાં તાપમાન 2 થી 5 ડિગ્રી વધી ગયું છે

પવનની દિશા બદલાતા તાપમાનમાં વધારો થયો છે. જમ્મૂ-કાશ્મીરમાં નવું વેસ્ટર્ન ડિસ્ટર્બન્સ સક્રિય થતા ગુજરાત પર તેની મોટી અસર જોવા મળી છે. અમદાવાદના લઘુત્તમ તાપમાનમાં એક દિવસમાં 3.5 ડિગ્રીનો વધારો થયો છે. વહેલી સવારે લાગતી ઠંડીના પ્રમાણમાં ઘટાડો થયો છે. પરંતું ત્રણ દિવસ બાદ ફરી ઠંડીમાં સામાન્ય વધારો થઈ શકે છે. જો કે, હાલના દિવસોમાં મિશ્ર ઋતુ રહેતી હોવાના કારણે રોગચાળાના પ્રમાણમાં વધારો થયો છે. સવારે અને રાત્રે ઠંડી તો દિવસના ભાગમાં ગરમીનો અનુભવ થઈ રહ્યો છે.


Feb 22, 2025 07:48 am

બપોરના સમયે ગરમીનો અહેસાસ

ગુજરાતમાં ઠંડી ધીરે ધીરે વિદાય લઈ શકે છે તેવી આગાહી હવામાન વિભાગ દ્વારા કરવામાં આવી છે. બંગાળની ખાડી તરફથી આવતા ભેજવાળા પવન અને વેસ્ટર્ન ડિસ્ટર્બન્સને કારણે રાજ્યના અનેક વિસ્તારોમાં વાદળછાયું વાતાવરણ છવાયું છે.આ સાથે ગરમી વધવાની પણ આગાહી કરી છે.હાલ ગુજરાતમાં ઉત્તરથી ઉત્તર પૂર્વની દિશાના પવન ફૂંકાઈ રહ્યા છે. ત્યારે ગુજરાતમાં 24 કલાક શુષ્ક હવામાન રહેશે.


Feb 22, 2025 07:48 am

જાણો કયા કેટલું તાપમાન નોંધાયું

હવામાન વિભાગની આગાહી પ્રમાણે વાત કરવામાં આવે તો નલિયામાં 16.4 ડિગ્રી, ડીસામાં 18.4 ડિગ્રી,અમદાવાદમાં 21.2, ગાંધીનગરમાં 20.3 ડિગ્રી,વડોદરામાં 19.2 ડિગ્રી, સુરતમાં 21.2 ડિગ્રી,ભાવનગરમાં 22.4 ડિગ્રી, જૂનાગઢમાં 21.7 ડિગ્રી,કંડલામાં 22.3 ડિગ્રી, ભુજમાં 21.5 ડિગ્રી,કેશોદમાં 15.3 ડિગ્રી, પોરબંદરમાં 15.5 ડિગ્રી તાપમાન નોંધાયું છે.

Feb 22, 2025 07:48 am

Gujarat Weather : રાજયમાં ગરમીની થઈ શરૂઆત, શિયાળો લઈ રહ્યો છે વિદાય

રાજ્યમાં શિયાળાની વિદાયની શરૂઆત થઈ છે,લઘુત્તમ તાપમાનમાં 3 થી 5 ડિગ્રીનો વધારો થયો છે,બપોરે ગરમીનો પારો 34થી 35 ડિગ્રીની આસપાસ રહી શકે છે.રાજયમાં ઉત્તર પૂર્વથી ઉત્તર તરફના પવન ફુકાતા ગરમીનો અહેસાસ થઈ રહ્યો છે,રાજયમાં પવનોની દિશા પણ બદલાઈ છે જેના કારણે ઠંડી ધીરે ધીરે વિદાય લઈ રહી છે.

Feb 22, 2025 07:26 am

દાહોદ નકલી NA પ્રકરણમાં બિલ્ડરના રિમાન્ડ મંજૂર

કુત્બી રાવતના 27 ફેબ્રુઆરી સુધીના રિમાન્ડ મંજૂર,બિલ્ડર કુત્બી રાવત છેલ્લા 8 મહિનાથી ફરાર હતો,સુપ્રીમ કોર્ટે સરેન્ડર થવાનો હુકમ કરતા થયો હાજર,દાહોદ ટ્રાયલ કોર્ટમાં હાજર થતા પોલીસે રિમાન્ડ મેળવ્યા,પ્રાંત અધિકારીના ખોટા હુકમો સામે નોંધાઇ હતી ફરિયાદ,રળિયાતી વિસ્તારમાં ખોટા હુકમ મામલે થઇ હતી ફરિયાદ,2024માં ફરિયાદ થતા બિલ્ડર વિદેશ ભાગી ગયો હતો,બિલ્ડર કુત્બી સામે બે અલગ અલગ ફરિયાદ 

Feb 22, 2025 07:19 am

બનાસકાંઠામાં ખનીજ ચોરી કેસમાં આરોપીના આગોતરા રદ

વાહન માલિક સુનિલ રાજપૂતના આગોતરા જામીન રદ,ડીસાના ભડથ ગામે ખનીજ ચોરી કરતા વાહન ઝડપાયું હતું,સુનિલ રાજપૂત સહિત અન્યો સામે નોંધાઇ હતી ફરિયાદ,બનાસકાંઠા ભુસ્તર વિભાગે નોંધાવી હતી ફરિયાદ,આરોપીએ આગોતરા જામીન માટે કરી હતી અરજી,બનાસકાંઠા જિ.એડિશનલ સેશન્સ જજે આગોતરા ફગાવ્યા

Feb 22, 2025 07:19 am

ચાંગોદર-સરખેજ માર્ગ પર હિટ એન્ડ રનમાં એકનું મોત

અજાણ્યો વાહનચાલક રાહદારીને ટક્કર મારી ફરાર,ભાગ્યોદય હોટલ નજીક રાહદારીને ટક્કર મારી ફરાર,108 સારવાર આપે તે પહેલા જ રાહદારીનું મૃત્યુ,ચાંગોદર પોલીસે ઘટનાસ્થળે પહોંચી તપાસ શરૂ કરી

Feb 22, 2025 07:18 am

અયોધ્યા રામ મંદિરના દર્શન માટે ભક્તોની ભીડ

મોડી રાત્રે 10:30 વાગ્યે ભક્તો લાઈનમાં લાગ્યા,પ્રયાગરાજ મહાકુંભને લઇ અયોધ્યામાં ભક્તોની ભીડ,મોડી રાત સુધી મંદિરમાં ભક્તોનો ધસારો યથાવત

Feb 22, 2025 07:17 am

અમદાવાદથી પ્રયાગરાજ તરફ જતી 10 ટ્રેન રદ

મહાકુંભમાં વધતી ભીડને જોતા લેવાયો નિર્ણય,સુરક્ષાના ભાગરૂપે રેલવે વિભાગે કર્યો નિર્ણય,22થી 28 ફ્રેબ્રુઆરી વચ્ચેની 10 ટ્રેન કરાઈ રદ,મહાકુંભમાં ગયેલાને પરત આવવા માટે ખાસ ટ્રેન,કંફોર્મ ટિકિટ ખરીદનારાની વધી શકે છે મુશ્કેલી,પ્રયાગરાજ સહિત આસપાસના રેલવે સ્ટેશન જામ

Feb 23, 2025 01:59 pm

Champions Trophy IND Vs PAK Live: ભારતની સંભવિત પ્લેઈંગ ઈલેવન

રોહિત શર્મા (કેપ્ટન), શુભમન ગિલ, વિરાટ કોહલી, શ્રેયસ ઐયર, અક્ષર પટેલ, કેએલ રાહુલ (વિકેટકીપર), હાર્દિક પંડ્યા, રવિન્દ્ર જાડેજા, કુલદીપ યાદવ, હર્ષિત રાણા, મોહમ્મદ શમી.

Feb 23, 2025 01:55 pm

Champions Trophy IND Vs PAK Live: પાકિસ્તાનની સંભવિત પ્લેઈંગ ઈલેવન

બાબર આઝમ, ઈમામ-ઉલ-હક, સઈદ શકીલ, મોહમ્મદ રિઝવાન, સલમાન અલી આગા, તૈયબ તાહિર, ખુશદિલ શાહ, શાહીન શાહ આફ્રિદી, નસીમ શાહ, હરિસ રૌફ, અબરાર અહેમદ.

Feb 23, 2025 01:50 pm

Champions Trophy IND Vs PAK Live: ટીમ ઈન્ડિયાએ વોર્મઅપ શરૂ કર્યું

ભારતીય ખેલાડીઓએ વોર્મઅપ શરૂ કરી દીધું છે. વિરાટ કોહલીએ મેદાન પર આવતાની સાથે જ સ્ટ્રેચિંગ કર્યું અને દોડ્યો. રોહિત શર્મા અને શુભમન ગિલ વચ્ચે લાંબી વાતચીત ચાલી રહી છે.

Feb 23, 2025 01:40 pm

Champions Trophy IND Vs PAK Live: દુબઈ ઈન્ટરનેશનલ સ્ટેડિયમની પિચ કોને કરે છે મદદ?

દુબઈની પિચ વિશે વાત કરીએ તો તે બેટ્સમેનોને મદદ કરે છે. સ્પિનરો અહીં મોટી ભૂમિકા ભજવે છે કારણ કે મધ્યમ ક્રમમાં રન બનાવવા મુશ્કેલ કામ છે. જો પ્રથમ બેટિંગ કરતી ટીમ 325 રન સુધી પહોંચે તો બીજી ઈનિંગમાં બેટિંગ કરતી ટીમ પર દબાણ વધારે રહેશે. ચેમ્પિયન્સ ટ્રોફીની પ્રથમ મેચમાં તો ભારતે જીત મેળવી લીધી છે, ભારતે બાંગ્લાદેશની ટીમ સામે 4 વિકેટ જીત મેળવી હતી.

Feb 23, 2025 01:35 pm

Champions Trophy IND Vs PAK Live:ભારત-પાકિસ્તાન મેચ દરમિયાન કેવું રહેશે હવામાન?

આ ટુર્નામેન્ટ પાકિસ્તાન દ્વારા યોજાઈ રહી છે. પરંતુ ભારત તેની બધી મેચો દુબઈમાં હાઈબ્રિડ મોડેલ હેઠળ રમી રહ્યું છે. ભારત અને પાકિસ્તાન વચ્ચેની મેચ પણ દુબઈ ઈન્ટરનેશનલ ક્રિકેટ સ્ટેડિયમમાં રમાશે. જો આપણે 23 ફેબ્રુઆરીએ દુબઈના હવામાન વિશે વાત કરીએ તો આકાશ સંપૂર્ણપણે સ્વચ્છ રહેશે. 23 ફેબ્રુઆરીએ દુબઈમાં વરસાદની કોઈ શક્યતા નથી. રવિવારે દુબઈમાં મહત્તમ તાપમાન 33 ડિગ્રી રહેશે. મેચના દિવસ દરમિયાન હવામાન ગરમ અને તડકો રહેવાની અપેક્ષા છે. 

Feb 23, 2025 01:30 pm

Champions Trophy IND Vs PAK Live: પાકિસ્તાન માટે કરો યા મરોની સ્થિતિ

આજની મેચ પાકિસ્તાન માટે કરો યા મરોની મેચ બની રહી છે. જો પાકિસ્તાન આજે હારી જશે તો તે સેમીફાઈનલની રેસમાંથી બહાર થઈ જશે.

Feb 23, 2025 01:29 pm

Champions Trophy IND Vs PAK Live: શું ટોસ હશે, બોસ?

આજે દુબઈ ઈન્ટરનેશનલ ક્રિકેટ સ્ટેડિયમમાં ICC ચેમ્પિયન્સ ટ્રોફી 2025માં ભારત અને પાકિસ્તાન વચ્ચે હાઈ-વોલ્ટેજ મેચ થવા જઈ રહી છે. ભારતીય ટીમનો આ મેદાન પર શાનદાર રેકોર્ડ છે, જ્યાં ટીમે પાકિસ્તાન સામે રમાયેલી બંને ODI મેચ જીતી હતી.

Feb 23, 2025 01:25 pm

Champions Trophy IND Vs PAK Live: ICC ચેમ્પિયન્સ ટ્રોફીમાં ભારત અને પાકિસ્તાન વચ્ચેનો હેડ ટુ હેડ રેકોર્ડ

જો આપણે ICC ચેમ્પિયન્સ ટ્રોફીના ઈતિહાસમાં ભારત અને પાકિસ્તાન વચ્ચેના હેડ ટુ હેડ રેકોર્ડ વિશે વાત કરીએ, તો પાકિસ્તાન આ બાબતમાં થોડી આગળ છે. ચેમ્પિયન્સ ટ્રોફીના ઇતિહાસમાં ભારત અને પાકિસ્તાન વચ્ચે અત્યાર સુધીમાં કુલ પાંચ મેચ રમાઈ છે. આમાં પાકિસ્તાને ત્રણ મેચ જીતી છે અને ભારતે બે મેચમાં વિજય મેળવ્યો છે.

Feb 23, 2025 01:24 pm

Champions Trophy IND Vs PAK Live: ભારત-પાકિસ્તાનની ટીમ સ્ટેડિયમ પહોંચી

ભારત અને પાકિસ્તાનની ટીમો દુબઈના ઈન્ટરનેશનલ સ્ટેડિયમમાં પ્રવેશી ચૂકી છે. બંને ટીમના ખેલાડીઓ પોતપોતાની બસમાં સ્થળ પર પહોંચી ગયા છે. મોટી વાત એ છે કે જસપ્રીત બુમરાહ પણ દુબઈ સ્ટેડિયમમાં પ્રવેશી ચૂક્યો છે.

Feb 23, 2025 01:23 pm

Champions Trophy IND Vs PAK Live: પાકિસ્તાન સામે સૌથી વધુ રન

રોહિત શર્માએ ICC ODI ટૂર્નામેન્ટમાં પાકિસ્તાન સામે સૌથી વધુ 350 રન બનાવ્યા છે અને તેને 400 રન પૂરા કરવા માટે 50 રનની જરૂર છે. જ્યારે વિરાટ 333 રન સાથે બીજા સ્થાને છે અને તેને આ માટે 67 રનની જરૂર છે. બંને વચ્ચે એકબીજાને પાછળ છોડવાની સ્પર્ધા ચાલી રહી છે.

Feb 23, 2025 01:20 pm

Champions Trophy IND Vs PAK Live: ભારત અને પાકિસ્તાન વચ્ચે ODI માં હેડ ટૂ હેડ રેકોર્ડ

ભારત અને પાકિસ્તાન વચ્ચે વનડે ઈતિહાસમાં અત્યાર સુધીમાં 135 મેચ રમાઈ છે. આમાંથી પાકિસ્તાને 73 અને ભારતે 57 મેચ જીતી છે. બંને ટીમો વચ્ચે પાંચ મેચોમાં કોઈ પરિણામ આવ્યું નથી.

Feb 23, 2025 07:15 pm

Champions Trophy IND Vs PAK Live: રોહિત શર્મા થયો આઉટ

ટીમ ઈન્ડિયાની પહેલી વિકેટ 31 રન પર પડી. શાહીન આફ્રિદીએ રોહિત શર્માને યોર્કર બોલથી આઉટ કર્યો. રોહિત 15 બોલમાં 20 રન બનાવીને પેવેલિયન પાછો ફર્યો.

Feb 23, 2025 07:09 pm

Champions Trophy IND Vs PAK Live: 4 ઓવર બાદ ટીમ ઈન્ડિયાનો સ્કોર

4 ઓવર પછી, ટીમ ઈન્ડિયાનો સ્કોર કોઈ પણ વિકેટ વિના 26 રન છે. રોહિત શર્મા 13 બોલમાં 16 રન બનાવીને રમી રહ્યો છે. તેને 2 ચોગ્ગા અને 1 છગ્ગો ફટકાર્યો છે. શુભમન ગિલ 11 બોલમાં 2 ચોગ્ગાની મદદથી 9 રન બનાવીને રમી રહ્યો છે.


Feb 23, 2025 07:01 pm

Champions Trophy IND Vs PAK Live: ક્રીઝ પર રોહિત-ગિલ

પહેલી ઓવરમાં બે રન બનાવ્યા બાદ, ભારતે બીજી ઓવરમાં 10 રન બનાવ્યા. નસીમ શાહની ઓવરમાં રોહિતે સતત બે બોલ પર એક ફોર અને એક સિક્સર ફટકારી. બે ઓવર પછી ભારતનો સ્કોર કોઈ વિકેટના નુકસાન વગર 12 રન છે.

Feb 23, 2025 06:55 pm

Champions Trophy IND Vs PAK Live: શાહીન આફ્રિદીની ઓવરમાં બે રન આવ્યા

શાહીન શાહ આફ્રિદીએ પહેલી ઓવર નાખી. આ ઓવરમાં ફક્ત બે રન જ બન્યા. ભારત તરફથી રોહિત શર્મા અને શુભમન ગિલ ઓપનિંગ કરવા આવ્યા છે.

Feb 23, 2025 06:50 pm

Champions Trophy IND Vs PAK Live: ભારતીય ઈનિંગ્સ શરૂ

ભારતીય ઈનિંગ્સ શરૂ થઈ ગઈ છે. કેપ્ટન રોહિત શર્મા અને વાઈસ-કેપ્ટન શુભમન ગિલ ક્રીઝ પર છે. પાકિસ્તાને ભારતને 242 રનનો લક્ષ્યાંક આપ્યો છે. આ બંનેએ ભારતને સારી શરૂઆત આપવી પડશે. 

Feb 23, 2025 06:23 pm

Champions Trophy IND Vs PAK Live: ભારતને જીતવા માટે 242 રનનો મળ્યો ટાર્ગેટ

પાકિસ્તાનની આખી ટીમ 49.4 ઓવરમાં 241 રનમાં ઓલઆઉટ થઈ ગઈ. આ સ્કોરમાં મોહમ્મદ રિઝવાને 46 રન અને સઈદ શકીલે 62 રન બનાવ્યા. ભારત તરફથી કુલદીપ યાદવે સૌથી વધુ 3 વિકેટ લીધી.

Feb 23, 2025 06:16 pm

Champions Trophy IND Vs PAK Live:  49 ઓવર બાદ પાકિસ્તાનનો સ્કોર

49મી ઓવરમાં બે છગ્ગા ફટકારાયા અને 1 વિકેટ પડી ગઈ. હરિસ રૌફ રન આઉટ થયો. તે આઠ રન બનાવીને પેવેલિયન પાછો ફર્યો. પાકિસ્તાનનો સ્કોર 9 વિકેટે 241 રન છે. ખુશદિલ શાહ 35 બોલમાં બે છગ્ગાની મદદથી 38 રન બનાવીને આઉટ છે.

Feb 23, 2025 06:07 pm

Champions Trophy IND Vs PAK Live: કુલદીપ યાદવે લીધી ત્રીજી વિકેટ

કુલદીપ યાદવ મેચમાં શાનદાર બોલિંગ કરી રહ્યો છે. તેને મેચમાં પોતાની ત્રીજી વિકેટ લીધી અને નસીમ શાહને પેવેલિયન મોકલી દીધો. પાકિસ્તાની ટીમે 47 ઓવર પછી 8 વિકેટ ગુમાવીને 222 રન બનાવ્યા છે.

Feb 23, 2025 06:01 pm

Champions Trophy IND Vs PAK Live: પાકિસ્તાનની ઈનિંગમાં ચાર ઓવર બાકી

પાકિસ્તાનની ઈનિંગમાં હજુ ચાર ઓવર બાકી છે અને ટીમે 46 ઓવરના અંત સુધીમાં સાત વિકેટે 220 રન બનાવી લીધા છે.

Feb 23, 2025 05:56 pm

Champions Trophy IND Vs PAK Live: 45 ઓવર બાદ પાકિસ્તાનનો સ્કોર

45 ઓવર પછી, પાકિસ્તાનનો સ્કોર સાત વિકેટે 212 રન છે. ખુશદિલ શાહ 24 બોલમાં 1 છગ્ગાની મદદથી 23 રન બનાવીને રમી રહ્યો છે. આ સાથે, નસીમ શાહ 10 બોલમાં 1 ચોગ્ગા સાથે 9 રન બનાવીને રમી રહ્યો છે. બંને કોઈક રીતે સ્કોર 250ની નજીક લઈ જવાનો પ્રયાસ કરશે.

Feb 23, 2025 05:53 pm

Champions Trophy IND Vs PAK Live: પાકિસ્તાને 200 રન કર્યા પૂરા

43 ઓવર પછી, પાકિસ્તાની ટીમે 7 વિકેટ ગુમાવીને 200 રન બનાવી લીધા છે. નસીમ શાહ અને ખુશદિલ શાહ ક્રીઝ પર છે.

Feb 23, 2025 05:49 pm

Champions Trophy IND Vs PAK Live: શાહીન આફ્રિદી થયો આઉટ

કુલદીપ યાદવે સતત બે બોલમાં બે વિકેટ લીધી છે. સલમાન અલી આગાહ પછી કુલદીપે શાહીન આફ્રિદીની વિકેટ લીધી છે. પરંતુ તે પોતાની હેટ્રિક હાંસલ કરી શક્યો નહીં.

Feb 23, 2025 05:47 pm

Champions Trophy IND Vs PAK Live: કુલદીપ યાદવે લીધી વિકેટ

કુલદીપ યાદવે સલમાન અલી આગાને પેવેલિયનનો રસ્તો બતાવ્યો છે. સલમાન મોટી ઈનિંગ્સ રમી શક્યો નહીં અને ફક્ત 19 રન જ બનાવી શક્યો. પાકિસ્તાને પોતાની છઠ્ઠી વિકેટ ગુમાવી દીધી છે.

Feb 23, 2025 05:44 pm

Champions Trophy IND Vs PAK Live: 42મી ઓવરમાં પાકિસ્તાનની ઈનિંગની પહેલી સિક્સ

પાકિસ્તાનની ઈનિંગનો પહેલો છગ્ગો 42મી ઓવરમાં ફટકારવામાં આવ્યો. 42 ઓવર પછી પાકિસ્તાનનો સ્કોર 5 વિકેટે 197 રન છે. સલમાન અલી આગા 22 બોલમાં 18 રન બનાવીને રમી રહ્યો છે. આ સાથે, ખુશદિલ શાહ 19 બોલમાં 18 રન બનાવીને રમી રહ્યો છે. બંને વચ્ચે 35 બોલમાં 32 રનની ભાગીદારી થઈ છે.

Feb 23, 2025 05:39 pm

Champions Trophy IND Vs PAK Live: કેપ્ટન રોહિત શર્માએ લીધો રિવ્યૂ

કુલદીપ યાદવના બોલ પર ખુશદિલ શાહે રિવર્સ સ્વીપ શોટ રમ્યો, પરંતુ બોલ તેના બેટ પર આવ્યો નહીં. આ પછી કુલદીપે જોરદાર અપીલ કરી પરંતુ અમ્પાયરે તેને ફગાવી દીધી. પછી કેપ્ટન રોહિતે રિવ્યૂ લીધો, જેના પર અમ્પાયરનો નિર્ણય લેવામાં આવ્યો.

Feb 23, 2025 05:37 pm

Champions Trophy IND Vs PAK Live: 41 ઓવર બાદ પાકિસ્તાનનો સ્કોર

પાકિસ્તાનનો સ્કોર 41 ઓવર પછી 5 વિકેટે 188 રન છે. સલમાન અલી આગા 20 બોલમાં 17 રન બનાવીને રમી રહ્યો છે. આ સાથે, ખુશદિલ શાહ 15 બોલમાં 11 રન બનાવીને રમતમાં છે. બંને વચ્ચે 29 બોલમાં 23 રનની ભાગીદારી થઈ છે. બંનેમાંથી કોઈએ હજુ સુધી કોઈ બાઉન્ડ્રી ફટકારી નથી.

Feb 23, 2025 05:34 pm

Champions Trophy IND Vs PAK Live: 40 ઓવર બાદ પાકિસ્તાનનો સ્કોર

40 ઓવર પછી પાકિસ્તાનનો સ્કોર 5 વિકેટે 183 રન છે. સલમાન અલી આગા 17 બોલમાં 13 રન બનાવીને રમી રહ્યો છે. આ સાથે, ખુશદિલ શાહ 11 બોલમાં 8 રન બનાવીને રમી રહ્યો છે. બંને વચ્ચે 23 બોલમાં 18 રનની ભાગીદારી થઈ છે.

Feb 23, 2025 05:29 pm

Champions Trophy IND Vs PAK Live: 38 ઓવર પછી પાકિસ્તાની ટીમનો સ્કોર

38 ઓવર પછી, પાકિસ્તાનની ટીમે 5 વિકેટ ગુમાવીને 170 રન બનાવી લીધા છે. સલમાન અલી આગા 8 રન અને ખુશદિલ શાહ 2 રન સાથે ક્રીઝ પર હાજર છે.

Feb 23, 2025 05:24 pm

Champions Trophy IND Vs PAK Live: રવિન્દ્ર જાડેજાની મળી વિકેટ

રવિન્દ્ર જાડેજાએ તૈયબ તાહિરને ક્લીન બોલ્ડ કર્યો છે. તૈયબ તેનો બોલ બિલકુલ સમજી શક્યો નહીં અને આઉટ થઈ ગયો. પાકિસ્તાની ટીમે પોતાની પાંચ વિકેટ ગુમાવી દીધી છે.

Feb 23, 2025 05:21 pm

Champions Trophy IND Vs PAK Live: 36 ઓવર પછી પાકિસ્તાનનો સ્કોર

36 ઓવર પછી પાકિસ્તાનનો સ્કોર 4 વિકેટે 165 રન છે. તૈયબ તાહિર 5 બોલમાં 4 અને સલમાન આગા 6 બોલમાં 5 રને રમી રહ્યો છે.

Feb 23, 2025 05:17 pm

Champions Trophy IND Vs PAK Live: સઈદ શકીલ પેવેલિયન પરત ફર્યો

હાર્દિક પંડ્યાએ સઈદ શકીલને પેવેલિયનનો રસ્તો બતાવ્યો છે. તે મેચમાં સારી બેટિંગ કરી રહ્યો હતો. તેને 76 બોલમાં 62 રન બનાવ્યા. પાકિસ્તાને પોતાની ચોથી વિકેટ ગુમાવી દીધી છે.

Feb 23, 2025 05:10 pm

Champions Trophy IND Vs PAK Live: મોહમ્મદ રિઝવાન થયો આઉટ

મોહમ્મદ રિઝવાન અક્ષર પટેલના બોલને બિલકુલ સમજી શક્યો નહીં અને ક્લીન બોલ્ડ થયો અને તેની અડધી સદી ચૂકી ગયો. તેને મેચમાં 46 રન બનાવ્યા. પાકિસ્તાને ત્રણ વિકેટ ગુમાવી દીધી છે.

Feb 23, 2025 05:06 pm

Champions Trophy IND Vs PAK Live: હર્ષિત રાણાએ છોડ્યો કેચ

33 મી ઓવરના છેલ્લા બોલ પર હર્ષિતે રિઝવાનનો કેચ છોડી દીધો. હાર્દિક પંડ્યાની બોલિંગમાં હર્ષિત રાણાએ મોહમ્મદ રિઝવાનનો કેચ છોડી દીધો. આના કારણે સ્ટેડિયમમાં હાજર બધા ફેન્સ નિરાશ થયા. 

Feb 23, 2025 05:05 pm

Champions Trophy IND Vs PAK Live: શકીલ-રિઝવાનની સદીની ભાગીદારી

શકીલ અને રિઝવાન વચ્ચે ત્રીજી વિકેટ માટે સદીની ભાગીદારી પૂર્ણ થઈ ગઈ છે. બંનેએ 141 બોલમાં આ સિદ્ધિ મેળવી. શકીલ 56 રન અને રિઝવાન 46 રન સાથે ક્રીઝ પર છે. 33 ઓવર પછી પાકિસ્તાનનો સ્કોર 150/2 છે. 

Feb 23, 2025 05:01 pm

Champions Trophy IND Vs PAK Live: 32 ઓવર પછી પાકિસ્તાનનો સ્કોર

32 ઓવર પછી પાકિસ્તાનનો સ્કોર 2 વિકેટે 142 રન છે. સઈદ શકીલ 68 બોલમાં 54 રન બનાવીને રમી રહ્યો છે. તેને ચાર ચોગ્ગા ફટકાર્યા છે. કેપ્ટન રિઝવાન 72 બોલમાં ત્રણ ચોગ્ગાની મદદથી 42 રન બનાવીને રમી રહ્યો છે. બંને વચ્ચે 136 બોલમાં 95 રનની ભાગીદારી થઈ છે.

Feb 23, 2025 04:55 pm

Champions Trophy IND Vs PAK Live: 31 ઓવર પછી પાકિસ્તાનનો સ્કોર

31 ઓવર પછી પાકિસ્તાનનો સ્કોર 2 વિકેટે 137 રન છે. કેપ્ટન મોહમ્મદ રિઝવાન 71 બોલમાં ત્રણ ચોગ્ગાની મદદથી 41 રન બનાવીને રમતમાં છે. બંને વચ્ચે 130 બોલમાં 90 રનની ભાગીદારી થઈ છે. સઈદ શકીલે 63 બોલમાં પોતાની અડધી સદી પૂરી કરી.

Feb 23, 2025 04:53 pm

Champions Trophy IND Vs PAK Live: સઈદ શકીલની અડધી સદી

પાવરપ્લેમાં બે વિકેટ ગુમાવ્યા બાદ પાકિસ્તાને સારી વાપસી કરી છે. ટીમ માટે સઈદ શકીલે શાનદાર અડધી સદી ફટકારી છે. તેને 63 બોલમાં પોતાની અડધી સદી પૂરી કરી.

Feb 23, 2025 04:50 pm

Champions Trophy IND Vs PAK Live: 30 ઓવર પછી પાકિસ્તાનનો સ્કોર

30 ઓવર પછી પાકિસ્તાનનો સ્કોર 2 વિકેટે 129 રન છે. રિઝવાન 68 બોલમાં ત્રણ ચોગ્ગાની મદદથી 39 રન બનાવીને રમી રહ્યો છે. સઈદ શકીલ 60 બોલમાં 3 ચોગ્ગાની મદદથી 44 રન બનાવીને રમી રહ્યો છે. બંને વચ્ચે 124 બોલમાં 82 રનની ભાગીદારી થઈ છે.

Feb 23, 2025 04:47 pm

Champions Trophy IND Vs PAK Live: 29 ઓવર પછી પાકિસ્તાનનો સ્કોર 

29 ઓવર પછી પાકિસ્તાનનો સ્કોર 2 વિકેટે 126 રન છે. રિઝવાન 65 બોલમાં ત્રણ ચોગ્ગાની મદદથી 37 રન બનાવીને રમી રહ્યો છે. સઉદ શકીલ 57 બોલમાં 3 ચોગ્ગાની મદદથી 43 રન બનાવીને રમી રહ્યો છે. બંને વચ્ચે 188 બોલમાં 79 રનની ભાગીદારી થઈ છે.

Feb 23, 2025 04:44 pm

Champions Trophy IND Vs PAK Live: 28 ઓવર પછી પાકિસ્તાનનો સ્કોર 

છેલ્લી ત્રણ ઓવરમાં 22 રન બન્યા છે. પાકિસ્તાનનો સ્કોર 2 વિકેટે 121 રન સુધી પહોંચી ગયો છે. રિઝવાન 62 બોલમાં 34 રન અને સઈદ શકીલ 54 બોલમાં 41 રન બનાવીને રમી રહ્યા છે. બંનેએ ત્રણ-ત્રણ ચોગ્ગા ફટકાર્યા છે. બંને વચ્ચે 112 બોલમાં 74 રનની ભાગીદારી થઈ છે.

Feb 23, 2025 04:40 pm

Champions Trophy IND Vs PAK Live: જાડેજાની ઓવરમાં આવ્યા 9 રન 

27મી ઓવરમાં 9 રન બન્યા. પાકિસ્તાનનો સ્કોર બે વિકેટે 116 રન સુધી પહોંચી ગયો છે. રિઝવાન 58 બોલમાં 32 રન અને સઈદ શકીલ ૫૨ બોલમાં 38 રન બનાવીને રમી રહ્યા છે. બંને વચ્ચે 106 બોલમાં 69 રનની ભાગીદારી થઈ છે.

Feb 23, 2025 04:37 pm

Champions Trophy IND Vs PAK Live: કુલદીપની ઓવરમાં બે ચોગ્ગા

કુલદીપ યાદવની ઓવરમાં સઈદ શકીલે બે ચોગ્ગા ફટકાર્યા. 26 ઓવર પછી, પાકિસ્તાનનો સ્કોર 2 વિકેટે 107 રન છે. સઈદ શકીલ અને કેપ્ટન રિઝવાન વચ્ચે 100 બોલમાં 60 રનની ભાગીદારી થઈ છે.

Feb 23, 2025 04:36 pm

Champions Trophy IND Vs PAK Live: રિઝવાન અને શકીલ વચ્ચે અડધી સદીની ભાગીદારી

મોહમ્મદ રિઝવાન અને સઈદ શકીલ વચ્ચે 50 થી વધુ રનની ભાગીદારી થઈ છે. આ બે ખેલાડીઓએ પાકિસ્તાની ટીમને મુશ્કેલીમાંથી બહાર કાઢી છે.

Feb 23, 2025 04:34 pm

Champions Trophy IND Vs PAK Live: 25 ઓવર પછી પાકિસ્તાની ટીમનો સ્કોર

25 ઓવર પછી, પાકિસ્તાનની ટીમે 2 વિકેટ ગુમાવીને 99 રન બનાવી લીધા છે. મોહમ્મદ રિઝવાન 24 રન અને સઈદ શકીલ 29 રન સાથે ક્રીઝ પર હાજર છે.

Feb 23, 2025 04:30 pm

Champions Trophy IND Vs PAK Live: 100 રનની નજીક પહોંચ્યો પાકિસ્તાનનો સ્કોર 

24 ઓવર પછી, પાકિસ્તાને બે વિકેટ ગુમાવીને 94 રન બનાવી લીધા છે. સઈદ શકીલ 29 રન અને કેપ્ટન રિઝવાન 20 રન બનાવીને રમી રહ્યો છે.

Feb 23, 2025 04:26 pm

Champions Trophy IND Vs PAK Live: 23 ઓવર બાદ પાકિસ્તાનનો સ્કોર

23 ઓવર પછી પાકિસ્તાનનો સ્કોર 2 વિકેટે 90 રન છે. મોહમ્મદ રિઝવાન 44 બોલમાં 18 રન બનાવીને રમી રહ્યો છે. સઈદ શકીલ 42 બોલમાં 26 રન બનાવીને રમી રહ્યો છે. બંનેએ એક-એક ચોગ્ગો ફટકાર્યો છે. રિઝવાન અને શકીલ વચ્ચે 82 બોલમાં 43 રનની ભાગીદારી થઈ છે.

Feb 23, 2025 04:22 pm

Champions Trophy IND Vs PAK Live: ૮૦ રનને પાર કરી ગયો પાકિસ્તાનનો સ્કોર

પાકિસ્તાની ટીમે 22 ઓવર પછી 2 વિકેટ ગુમાવીને 86 રન બનાવી લીધા છે. સઈદ શકીલ 23 રન અને મોહમ્મદ રિઝવાન 17 રન સાથે ક્રીઝ પર હાજર છે.

Feb 23, 2025 04:18 pm

Champions Trophy IND Vs PAK Live: રિઝવાન અને શકીલે ઈનિંગ્સની કમાન સંભાળી

પાકિસ્તાને 21 ઓવરમાં 2 વિકેટ ગુમાવ્યા બાદ 82 રન બનાવી લીધા છે. રિઝવાન 15 રન બનાવીને રમી રહ્યો છે અને શકીલ 21 રન બનાવીને રમી રહ્યો છે. બંનેએ 35 રનની ભાગીદારી કરી છે.

Feb 23, 2025 04:13 pm

Champions Trophy IND Vs PAK Live: 20 ઓવર બાદ પાકિસ્તાનનો સ્કોર

20 ઓવર રમાઈ ચૂકી છે. પાકિસ્તાની બેટ્સમેન રન બનાવવા માટે સંઘર્ષ કરી રહ્યા છે. પાકિસ્તાનનો સ્કોર બે વિકેટે 79 રન છે. કેપ્ટન રિઝવાન 34 બોલમાં 13 રન બનાવીને રમતમાં છે. શકીલ 34 બોલમાં 20 રન બનાવીને રમી રહ્યો છે.

Feb 23, 2025 04:05 pm

Champions Trophy IND Vs PAK Live: ધીમી બેટિંગ કરી રહ્યો છે મોહમ્મદ રિઝવાન 

પાકિસ્તાન ટીમના કેપ્ટન મોહમ્મદ રિઝવાન અને સઈદ શકીલ હાલમાં ધીમા રન રેટથી બેટિંગ કરી રહ્યા છે. પાકિસ્તાને 18 ઓવરમાં 2 વિકેટ ગુમાવીને 74 રન બનાવ્યા.

Feb 23, 2025 04:01 pm

Champions Trophy IND Vs PAK Live: 17 ઓવર પછી પાકિસ્તાની ટીમનો સ્કોર

હાર્દિક પંડ્યાએ 17મી ઓવરમાં ફક્ત બે રન આપ્યા છે. 17મી ઓવર પછી, પાકિસ્તાની ટીમે 2 વિકેટ ગુમાવ્યા બાદ 72 રન બનાવી લીધા છે. મોહમ્મદ રિઝવાન 10 રન અને સઈદ શકીલ 16 રન સાથે ક્રીઝ પર હાજર છે.

Feb 23, 2025 03:56 pm

Champions Trophy IND Vs PAK Live: 16 ઓવર બાદ પાકિસ્તાનનો સ્કોર

16 ઓવર પછી પાકિસ્તાનનો સ્કોર 70/2 છે. કેપ્ટન મોહમ્મદ રિઝવાન 19 બોલમાં 1 ફોર સાથે 9 રન બનાવીને રમી રહ્યો છે. સઈદ શકીલ 25 બોલમાં 1 ચોગ્ગાની મદદથી 16 રન બનાવીને રમી રહ્યો છે. ભારતીય બોલરો સચોટ લાઈન લેન્થ પર બોલિંગ કરી રહ્યા છે.

Feb 23, 2025 03:49 pm

Champions Trophy IND Vs PAK Live: 15 ઓવર બાદ પાકિસ્તાનનો સ્કોર

15 ઓવર પછી, પાકિસ્તાને બે વિકેટ ગુમાવીને 63 રન બનાવ્યા. હાલમાં, સઈદ શકીલ 9 રન સાથે ક્રીઝ પર છે અને કેપ્ટન મોહમ્મદ રિઝવાન 8 રન સાથે ક્રીઝ પર છે. બાબર (23) ને હાર્દિકે પેવેલિયનનો રસ્તો બતાવ્યો જ્યારે ઈમામ-ઉલ-હકને અક્ષરે ડાયરેક્ટ હિટ પર રન આઉટ કરાવ્યો. 

Feb 23, 2025 03:43 pm

Champions Trophy IND Vs PAK Live: 14 ઓવર બાદ પાકિસ્તાનનો સ્કોર

14 ઓવર પછી પાકિસ્તાનનો સ્કોર 2 વિકેટે 61 રન છે. કેપ્ટન મોહમ્મદ રિઝવાન 13 બોલમાં એક ચોગ્ગા સાથે સાત રન બનાવીને રમી રહ્યો છે. સઈદ શકીલ પણ 19 બોલમાં 8 રન બનાવીને રમી રહ્યો છે. ભારતીય બોલરો સચોટ લાઈન લેન્થ પર બોલિંગ કરી રહ્યા છે.

Feb 23, 2025 03:32 pm

Champions Trophy IND Vs PAK Live: મોહમ્મદ શમી મેદાનમાં ફર્યો પરત

12 ઓવર પછી પાકિસ્તાનનો સ્કોર બે વિકેટે 58 રન છે. મોહમ્મદ શમી મેદાન પર પરત ફર્યો છે. તેને 12મી ઓવરમાં સારી બોલિંગ કરી, ફક્ત ત્રણ રન આપ્યા. રિઝવાન 06 રને અને શકીલ 06 રને રમી રહ્યો છે.

Feb 23, 2025 03:25 pm

Champions Trophy IND Vs PAK Live: 10 ઓવર બાદ પાકિસ્તાનનો સ્કોર 

10 ઓવર પછી પાકિસ્તાનનો સ્કોર 2 વિકેટે 52 રન છે. બાબર આઝમ 23 રન બનાવીને આઉટ થયો અને ઈમામ ઉલ હક 10 રન બનાવીને આઉટ થયો. હવે સઈદ શકીલ 03 રન અને મોહમ્મદ રિઝવાન 04 રન બનાવીને રમી રહ્યો છે.

Feb 23, 2025 03:18 pm

Champions Trophy IND Vs PAK Live:પાકિસ્તાને મોટો ઝટકો

પાકિસ્તાનની બીજી વિકેટ 47 રન પર પડી. ઈમામ ઉલ હક રન આઉટ થયો. અક્ષર પટેલે સચોટ થ્રો કરીને તેને રન આઉટ કર્યો. ઈમામ 26 બોલમાં 10 રન બનાવીને આઉટ થયો.

Feb 23, 2025 03:14 pm

Champions Trophy IND Vs PAK Live:પાકિસ્તાને ગુમાવી પહેલી વિકેટ

પાકિસ્તાનની પહેલી વિકેટ 41 રન પર પડી. હાર્દિક પંડ્યાએ પાકિસ્તાનને પહેલો ઝટકો આપ્યો. બાબર આઝમ 26 બોલમાં 23 રન બનાવીને આઉટ થયો.

Feb 23, 2025 03:09 pm

Champions Trophy IND Vs PAK Live: પાકિસ્તાનનો સ્કોર 37-0

બાબર આઝમ આજે ફોર્મમાં દેખાઈ રહ્યો છે. તેને અત્યાર સુધીમાં 4 ચોગ્ગા ફટકાર્યા છે. પાકિસ્તાનનો સ્કોર કોઈ પણ વિકેટ વિના 37 રન છે. બાબર આઝમ 24 બોલમાં 19 રન બનાવીને રમતમાં છે. જ્યારે ઈમામ ઉલ હક 24 બોલમાં 10 રન બનાવીને રમી રહ્યો છે.

Feb 23, 2025 03:01 pm

Champions Trophy IND Vs PAK Live: મોહમ્મદ શમી મેદાન છોડી ગયો, ઇજા થયાની આશંકા

મોહમ્મદ શમી મેદાનની બહાર ગયો હતો. તેના પગમાં કોઈ સમસ્યા હોવાનું જણાય છે. તેની ઈજા સપાટી પર આવી હોવાની શક્યતા છે. ટીમ ઈન્ડિયા માટે આ સારા સમાચાર નથી. વોશિંગ્ટન સુંદર મેદાનમાં આવ્યો છે.

Feb 23, 2025 02:55 pm

Champions Trophy IND Vs PAK Live: બાબરે ખાસ સ્થાન મેળવ્યુ

બાબર આઝમે ટીમ ઈન્ડિયા સામેની મેચમાં ખાસ સ્થાન મેળવ્યુ છે. તેણે ICC ટૂર્નામેન્ટમાં 1000 રન પૂરા કર્યા છે. જોકે, આઈસીસી ટૂર્નામેન્ટમાં બાબરનું પ્રદર્શન કંઈ ખાસ રહ્યું નથી.

Feb 23, 2025 02:45 pm

Champions Trophy IND Vs PAK Live: બાબરે પ્રથમ ચોગ્ગો ફટકાર્યા

હર્ષિત રાણાના ત્રીજા બોલ પર બાબર આઝમે ચોગ્ગો ફટકાર્યો. ઓફ સ્ટમ્પને ઢાંકી દીધો અને ફોર માટે બોલને મિડવિકેટ વિસ્તારમાં પહોંચાડવા માટે તેના કાંડાનો ઉપયોગ કર્યો. બાબર આઝમ આજે અલગ મૂડમાં જોવા મળી રહ્યા છે. હર્ષિત રાણાના પાંચમા બોલ પર પણ ચોગ્ગો. આ વખતે વધારાના કવર વિસ્તારમાં ચાર.


Feb 23, 2025 02:40 pm

Champions Trophy IND Vs PAK Live: હર્ષિત રાણાની સારી ઓવર

હર્ષિત રાણાએ શાનદાર શરૂઆત કરી હતી. પ્રથમ ઓવરમાં માત્ર 4 રન આપ્યા હતા. જોકે બાબર આઝમે બે રન લઈને ખાતું ખોલાવ્યું હતું. બાબર અને ઈમામ બંને ખૂબ જ સજાગ જણાય છે.

Feb 23, 2025 02:35 pm

Champions Trophy IND Vs PAK Live: શમીની ખરાબ શરૂઆત

બોલિંગમાં શમીની શરૂઆત ખરાબ રહી છે. શમીએ પ્રથમ ઓવરમાં 11 બોલ ફેંક્યા જેમાંથી 5 વાઈડ હતા. પાકિસ્તાનનો સ્કોર 7/0

Feb 23, 2025 02:25 pm

Champions Trophy IND Vs PAK Live: પાકિસ્તાનની બેટિંગ શરૂ

પાકિસ્તાનની બેટિંગ શરૂ, ક્રિઝ પર હાજર બાબર-ઇમામ, પાકિસ્તાનના ઓપનર ક્રિઝ પર, શમી પ્રથમ ઓવર નાખશે

Feb 23, 2025 02:16 pm

Champions Trophy IND Vs PAK Live: પાકિસ્તાનની ટીમમાં એક ફેરફાર

પાકિસ્તાનની ટીમમાં એક ફેરફાર કરવામાં આવ્યો છે. ફખર ઝમાનની જગ્યાએ ઇમામ ઉલ હકને તક મળી છે.

Feb 23, 2025 02:14 pm

Champions Trophy IND Vs PAK Live: ટીમ ઈન્ડિયાની પ્લેઈંગ ઈલેવન

રોહિત શર્મા (કેપ્ટન), શુભમન ગિલ, વિરાટ કોહલી, શ્રેયસ ઐયર, કેએલ રાહુલ (વિકેટકીપર), હાર્દિક પંડ્યા, અક્ષર પટેલ, રવિન્દ્ર જાડેજા, મોહમ્મદ શમી, કુલદીપ યાદવ, હર્ષિત રાણા. ભારતીય ટીમમાં કોઇ ફેરફાર નહી

Feb 23, 2025 02:10 pm

Champions Trophy IND Vs PAK Live: પાકિસ્તાનની પ્લેઈંગ ઈલેવન

ઇમામ-ઉલ-હક, બાબર આઝમ, સઉદ શકીલ, મોહમ્મદ રિઝવાન (WK/કેપ્ટન), સલમાન આગા, તૈયબ તાહિર, ખુશદિલ શાહ, શાહીન આફ્રિદી, નસીમ શાહ, હરિસ રૌફ, અબરાર અહેમદ.

Feb 23, 2025 02:05 pm

Champions Trophy IND Vs PAK પાકિસ્તાને ટોસ જીત્યો, પ્રથમ બેટીંગ કરશે

પાકિસ્તાની ટીમના કેપ્ટન મોહમ્મદ રિઝવાને ટોસ જીતીને પ્રથમ બેટિંગ કરવાનો નિર્ણય લીધો છે. ટીમ ઈન્ડિયા પહેલા બોલિંગ કરવા જઈ રહી છે.

Feb 23, 2025 01:15 pm

Champions Trophy IND Vs PAK Live: ટીમ ઈન્ડિયા પાકિસ્તાન પાસેથી 2017નો લેશે બદલો?

ICC ચેમ્પિયન્સ ટ્રોફી 2025 માં, ભારતીય ટીમે પાકિસ્તાન સાથેના પોતાના જૂના સ્કોરનો ઉકેલ લાવવો પડશે. 2017ની ફાઈનલમાં ભારતને પાકિસ્તાન સામે હારનો સામનો કરવો પડ્યો હતો. પાકિસ્તાને ફાઈનલમાં ભારતને 180 રનથી શરમજનક હાર આપી હતી અને ભારત આજ સુધી તે હાર ભૂલી શક્યું નથી. આ હારને કારણે, ભારત સતત બીજી વખત ચેમ્પિયન્સ ટ્રોફી જીતવાનું ચૂકી ગયું કારણ કે તેને 2013 માં આ ટ્રોફી જીતી હતી. પાકિસ્તાનની ટીમ ચેમ્પિયન્સ ટ્રોફી 2025માં પોતાની પહેલી મેચ હારી ગઈ છે અને આવી સ્થિતિમાં, આ મેચ તેમના માટે ટુર્નામેન્ટમાં ટકી રહેવા માટે કરો યા મરો જેવી સ્થિતિ છે.

Feb 23, 2025 01:10 pm

Champions Trophy IND Vs PAK Live: દુબઈમાં ભારત અને પાકિસ્તાન વચ્ચેની મેચ

જો આપણે દુબઈ ઈન્ટરનેશનલ ક્રિકેટ સ્ટેડિયમ, દુબઈ ખાતે ભારત અને પાકિસ્તાન વચ્ચેના હેડ ટુ હેડ રેકોર્ડ વિશે વાત કરીએ, તો ભારતે તેમાં પ્રભુત્વ મેળવ્યું છે. અત્યાર સુધીમાં દુબઈ ઈન્ટરનેશનલ ક્રિકેટ સ્ટેડિયમમાં ભારત અને પાકિસ્તાન વચ્ચે બે મેચ રમાઈ છે અને બંનેમાં ભારતે પાકિસ્તાનને હરાવ્યું છે.

Feb 23, 2025 01:05 pm

Champions Trophy IND Vs PAK Live: ઇન્ડો-પાક. મુકાબલા માટે સટ્ટાબજાર ગરમ

ક્રિકેટના મેદાનમાં સૌથી મોટા જંગ સમાન ગણાતા ભારત વિ. પાકિસ્તાનના મુકાબલા ઉપર સમર્થકોની સાથે સટ્ટાબાજોની પણ બાજનજર રહેશે. શનિવારે સટ્ટાબજારમાં ભારતીય ટીમ ફેવરિટ રહી હતી પરંતુ સાંજના સમયે પાકિસ્તાન ઉપર પણ સટ્ટો રમાયો હોવાની સંભાવના છે. સટ્ટાબજારમાં ભારત 300 પ્લસનો સ્કોર નોંધાવશે તેની ઉપર પણ સટ્ટો રમવામાં આવી રહ્યો છે. ટૂંકમાં આ મેચમાં મોટાપાયે ઉથલપાથલ થશે અને કરોડોની હેરાફેરી થવાની પૂરી સંભાવના છે.

Feb 23, 2025 01:00 pm

Champions Trophy IND Vs PAK Live: દુબઈમાં ભારતીય ટીમનો રેકોર્ડ કેવો છે?

ભારતે દુબઈ ઈન્ટરનેશનલ સ્ટેડિયમમાં કુલ 7 ODI મેચ રમી છે. આમાંથી ભારતે 6 મેચ જીતી છે, જ્યારે માત્ર 1 મેચ હારી છે. લક્ષ્યનો પીછો કરતી વખતે ભારતે 6 માંથી 5 મેચ જીતી છે.